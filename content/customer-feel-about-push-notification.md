---
title: "پوش نوتیفیکیشن‌هایی که که کاربر را به حذف اپلیکیشن تشویق می‌کنند."
date: 2019-04-24T11:00:09+03:30
draft: false
author: رعنا آخوندی
avatar: RanaAkhoondi.jpg
img: pushresized1.jpg
summary: 'رسال پوش نوتیفیکیشن‌ یکی از راه‌های اثربخش برای برقراری ارتباط با کاربران یک اپلیکیشن است. اما آیا همه پوش نوتیفیکیشن‌هایی که کاربر روی تلفن همراه خود دریافت می‌کند، برای او جذاب خواهد بود؟'
description: ' ارسال پوش نوتیفیکیشن های آزاردهنده میتواند منجر به شکست استراتژی های بازاریابی شود. در عوض،ارسال پوش هدفمند و شخصی سازی شده پتانسیل افزایش نرخ بازگشت کاربر به اپلیکیشن را دارد. '
---

ارسال پوش نوتیفیکیشن‌ یکی از راه‌های اثربخش برای برقراری ارتباط با کاربران یک اپلیکیشن است. اما آیا همه پوش نوتیفیکیشن‌هایی که کاربر روی تلفن همراه خود دریافت می‌کند، برای او جذاب خواهد بود؟ پیامک‌هایی که به صورت انبوه برای تعداد زیادی از کاربران ارسال می‌شوند، پوش‌هایی که بدون در نظر گرفتن نیاز کاربر ارسال می‌شوند یا ایمیل‌هایی که بدون کسب اجازه از کاربر در پوشه دریافت ایمیل کاربر قرار می‌گیرند؛ تصویر برند شما را در ذهن کاربر مخدوش خواهد کرد. اگر علاقه دارید میزان محبوبیت پوش، میان کاربران را بدانید؛ با  <a href="https://blog.chabokpush.com/">بلاگ چابک </a>  همراه  باشید.
<p style="text-align: center;"><img width=90% src="http://uupload.ir/files/50ss_pushresized1.jpg" /></p>

<h2>دریافت پوش نوتیفیکیشن برای بیش از ۵۰٪ کاربران، آزار دهنده است.
</h2>
<p style="text-align: align;">
تعجبی نیست که با وجود پیام‌های نامرتبط با کاربران، نیمی از آن‌ها تمایلی به دریافت این گونه پیام‌ها نداشته‌باشند. پوش نوتیفیکیشن‌ها در بین  درصد بالایی از کاربران به عنوان یک پیام مزاحم و ناخوشایند شناخته شده اند. به پوش نوتیفیکیشن‌هایی که در کسب و کار خود برای کاربرانتان ارسال کرده‌اید ؛ توجه کنید. چند درصد این پیام‌ها به صورت شخصی‌سازی شده نوشته و ارسال شده اند؟ پاسخ به این سوال می‌تواند به خوبی علت محبوب نبودن این نوع پیام‌ها برای کاربران را توجیه کند.
</p>
<p style="text-align: align;">
ارسال انبوه پوش برای دسته‌ای از کاربران نباید بخشی از استراتژی اپلیکیشن مارکتینگ کسب و کار شما باشد. تمام داستان پوش نوتیفیکیشن این است که: <b>برای جلوگیری از کم‌رنگ شدن تاثیر پوش نوتیفیکیشن هایی که برای کاربر ارسال می‌کنید؛ کاربران خود را بشناسید و متناسب با نیازشان پیغام شخصی‌سازی شده ارسال کنید.</b> فرآیند شناخت کاربر می‌تواند به کمک جمع‌آوری اطلاعات رفتاری او در حین کار با اپلیکیشن و تشکیل پروفایل برای هر کاربر؛ تکمیل شود. جمع‌آوری این اطلاعات به شما در اجرای استراتژی‌های اتوماتیک بازاریابی اپلیکیشن نیز کمک خواهد کرد.
</p>

<p style="text-align: center;"><img width=90% src="http://uupload.ir/files/au2c_pushresized2.jpg" /></p>
<h2>پیام‌های شخصی‌سازی شده، بهترین نوع پوش نوتیفیکیشن
</h2>
<p style="text-align: align;">
از کاربران خود بپرسید که دوست دارند به چه شکل از سمت برنامه مورد علاقه‌شان اعلان دریافت کنند. احتمالا پاسخ‌های دریافتی شما حول مواردی مثل: ارسال در زمان درست، ارسال با توجه به علایق شخصی و وضعیت کاربر در اپلیکیشن خواهد بود. 
فرض کنید شما صاحب یک اپلیکیشن فروشگاهی هستید و پوش نوتیفیکیشنی با موضوع تخفیف برای خرید کرم‌های آرایشی به تعدادی از آقایانی که چندان هم به اپلیکیشن شما سر نمی‌زنند؛‌ می‌فرستید. خودتان را جای کاربر بگذارید و ببینید یک پیام بی ربط با شما تا چه حد می‌تواند برایتان آزاردهنده باشد.
ارسال پیام شخصی‌سازی شده همان راهکاری است که می‌تواند مشکلات ناشی از عدم تطابق بین پیام‌های ارسالی و نیاز کاربران هدف را حل کند. 
حتی اگر از بهترین تکنولوژی‌های ارسال پوش بر اساس موقعیت جغرافیایی هم استفاده کنید، کاربر به دنبال دریافت اعلانی است که با سلایق و علایق او همخوانی داشته باشد. 
ارسال پوش نوتیفیکیشن متناسب با آنچه کاربر به آن علاقه دارد، نه تنها باعث واکنش نشان دادن او به پیام ارسالی شما می‌شود، بلکه محبوبیت شما را به عنوان کسب و کاری که به خواست مشتری احترام می‌گذارد هم افزایش می‌دهد.
</p>
<p style="text-align: center;"><img width=90% src="http://uupload.ir/files/10u0_pushresized3.jpg" /></p>
<h2>پیام شخصی‌سازی شده را  چه زمانی برای کاربر ارسال کنیم؟
</h2>
<p style="text-align:align">
مطمئنا در کسب و کار خود با این پرسش که بهترین زمان ارسال پست در شبکه‌های اجتماعی چه زمانی است، رو به رو شده اید. پاسخ به سوال بالا  هم درست شبیه پرسش قبلی است. زمان ارسال پوش نوتیفیکیشن به نوع  کسب و کار شما و رفتار کاربران بستگی دارد. 
داشتن اطلاعات کاملی از زمان‌هایی که کاربر، اپلیکیشن شما را باز کرده است به پیدا کردن بهترین زمان ارسال پوش نوتیفیکیشن کمک بزرگی خواهد کرد.ارسال  پیام به کاربر در زمانی که بیشترین مقدار تعامل با اپلیکیشن شما را دارد؛ اثربخشی کمپین بازاریابی شما را تا حد قابل قبولی افزایش خواهد داد.
</p> 
<br></br>
<h2>ارسال چه تعداد پوش نوتیفیکیشن برای کاربر خوشایند است؟ 
</h2>

یکی از بهترین راه‌ها برای ایجاد حس ناخوشایند از دریافت پوش در کاربر، ارسال تعداد زیادی اعلان در یک روز است. تعیین تعداد دقیق پوش برای ارسال در یک روز چندان منطقی نیست اما فرستادن بیش از ۶ اعلان در یک هفته احتمال متوقف شدن استفاده از اپ توسط کاربر را تا مقدار زیادی افزایش می‌دهد. به عبارتی دیگر، هر چه قدر تعداد پوش ارسالی شما برای کاربر بیشتر شود، احتمال حذف اپلیکیشن توسط کاربر افزایش پیدا می‌کند.
نکته مهم در ارسال پوش نوتیفیکیشن، بمباران نکردن کاربر با اعلان‌های گوناگون است. برای گرفتن بهترین نتیجه از کمپین‌های ارسال پوش، بهتر است به سراغ پلتفرمی بروید که امکان ثبت رفتار کاربران بعد از دریافت پوش را به شما بدهد. با آنالیز گروه‌های کاربری متفاوت و نحوه واکنش آن‌ها به دریافت اعلان‌های ارسالی، می‌توانید بر اساس داده‌های واقعی کمپین‌های بعدی خود را به گونه‌ای تعریف کنید که بیشترین میزان تعامل با اپلیکیشن توسط پوش‌های ارسالی ایجاد شود.
<p style="text-align: center;"><img width=90% src="http://uupload.ir/files/oa1w_pushresized5.jpg" /></p>
کمپین‌های ارسالی پوش نوتیفیکیشن، باید بر اساس متریک‌هایی مثل نرخ تبدیل(Conversion Rate) و نرخ بازگشت کاربر به اپلیکیشن(Retention) اندازه‌گیری شوند. بررسی داده‌های آماری، تحلیلی مناسب از عملکرد کمپین‌های پوش نوتیفیکیشن به شما خواهد داد.
 
۳ نکته زیر را در شروع  اولین کمپین‌ پوش نوتیفیکیشن مد نظر قرار دهید:
 <ul style="text-align: justify;">
  <li>با ۱ پوش در هفته شروع کنید.</li>
  اگر نمی‌خواهید در ابتدای شروع کمپین، کاربران امکان ارسال پوش نوتیفیکیشن توسط برنامه شما را غیرفعال کنند، فقط با ۱ اعلان در هفته شروع کنید. آمار نحوه تعامل کاربر با اعلان را اندازه‌گیری کنید و سپس تعداد اعلان‌ها را افزایش دهید.
  <li>کاربران را محدود نکنید.</li>
  اولین کمپین خود را با اعمال فیلترهایی مثل موقعیت کاربر یا رفتارهای قبلی درون‌برنامه‌ای شروع نکنید. به کاربران این شانس را بدهید تا با انواع پوش‌های شما آشنا شوند و سپس رفتار آن‌ها را آنالیز کنی
  <li>از پوش‌های مبتنی بر موقعیت استفاده کنید.</li>
  اگر کسب‌و‌کار شما به موقعیت جغرافیایی کاربر ارتباطی دارد، از این ویژگی استفاده کنید تا بتوانید اعلان‌های شخصی‌سازه شده‎تری ارسال کنید
</ul> 