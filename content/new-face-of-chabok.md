---
title: "چهره جدید چابک"
date: 2020-09-06T11:00:09+57:30
draft: false
author: حمیدرضا زارع موسی
avatar: hamidreza.jpg
img: chabok.png
summary: ' پنل جدید، سفر مشتری، تحلیل‌های رفتاری فانل و کوهورت همگی منتشر شدند! '
description: 'برای ایجاد سفر مشتری، شما نیاز دارید که در مقام اول، هدف سفر را مشخص کنید؛ و به دنبال آن کاربر مخاطب و شرط تجربه سفر را انتخاب کنید. ویزارد جدید، دقیقا این کار را قبل از طراحی انجام می‌دهد تا سفر مشتری شما از همان ابتدا با یک تصویر شفاف و هدف مشخص شروع شود.'
---


طی ماه‌های اخیر، بازخوردها و درخواست‌های شما مشتریان عزیز را بررسی و تحلیل کردیم؛ آن‌ها را در کنار توسعه‌ امکانات جدید برای برآورده کردن هرچه بیشتر نیازهای بازاریابی موبایل قرار دادیم. نتیجه آن، رونمایی قابلیت‌های جدید و نسخه‌های بهبود یافته قابلیت‌های موجود شد. در این پست، به طور مفصل به آن‌ها می‌پردازیم.

### چه اتفاقات جدیدی رخ داده است؟

به طور خلاصه تغییرات گسترده‌ای را در ۳ بخش **«پنل»، «سفر مشتری» و «تحلیل رفتاری»** داشته‌ایم.

### با پنل شروع می‌کنیم

از آنجایی که ابزار اصلی شما در **اجرا و تحلیل تمام روال‌های بازاریابی‌تان**، پنل چابک است، ساختار و چهره بهینه‌تری را در دنبال کردیم.

![enter image description here](http://uupload.ir/files/euv_new-panel.png)

<br>

**۱- تغییر تم:**

کار کردن متداول و طولانی‌مدت در پنلی که پر از داده‌های تحلیلی و امکانات تعاملی در آن است نیاز به فضای تصویری آرام‌بخش، زنده و نشاط‌آور دارد. برای همین، در نگاه اول می‌توانید ببینید که ظاهر، تم و فضای پنل کاملا تغییر کرده است. این کار را در استایل جدید سعی کردیم در قالب استفاده از رنگ‌های روشن، دکمه‌های مناسب و باکس‌های مینیمال انجام دهیم.

**۲- ساماندهی منو:**

برای استفاده از امکانات متعدد و متنوع در پنل چند منظوره، باید توانست خیلی سریع و راحت به بخش‌های مختلف دسترسی پیدا کرد. برای رسیدن به این هدف، یک منوی متفاوت طراحی کردیم. اینطور که موارد منوی جدید مطابق فعالیت‌های اصلی بازاریابی (آنالیز، تعامل، مدیریت پروفایل کاربر) در ۲ سطح دسته‌بندی شده است. با این رویکرد، از این پس می‌توانید با توجه به فعالیتی که می‌خواهید انجام دهید فقط با یک کلیک، مسیریابی و هدایت را در پیش بگیرید.

**۳- ارائه معنادار گزارشات کاربردی:**

بخش اعظم کار یک بازاریاب باهوش، **خوانش و تحلیل داده** است. از این رو، ارائه گزارشات و داده‌های پنل باید از طرفی ساختار معناداری داشته باشند و شاخص‌های کلیدی را ارائه دهند؛ از طرف دیگر، از لحاظ نمایشی، ترتیب و ظاهر شفاف و گویایی به خود بگیرند. گزارش‌دهی پنل جدید، این مسیر را هموار می‌کند و فرایند تحلیل را با رعایت نکات بالا در بازه‌های زمانی مورد نیاز اثربخش.

**۴- امکانات جدید با حفظ قالب همیشگی:**

در رو به رو شدن با نیازهای جدید بازاریابی، باید بتوانید بدون سردرگمی از امکانات جدید در کنار امکاناتی که از پیش بوده‌اند استفاده کنید. برای همین پنل باید با **یکپارچه‌سازی** شکل امکانات جدید، بهره بردن از آن‌ها را روان و آنبردینگ را سریع کند. در پنل جدید، امکانات افزوده شده با قالب همیشگی و در جاهای مناسب خود قرار داده شده‌اند تا در عین جدید بودنشان، به راحتی در چرخه فعالیت‌های شما جا بگیرد.

### سفر مشتری چگونه بهبود یافته است؟

با توجه به درخواست‌های شما و **اهمیت رو به رشد رویکرد مدیریت سفر مشتری در دنیای بازاریابی داده-محور**، نسخه‌ای جدید برای بهره‌بری آسان و حداکثری از این ابزار منتشر کردیم. قابلیت‌های زیر نسخه جدید سفر مشتری چابک را توصیف می‌کنند.

![](http://uupload.ir/files/gmff_journey.png)

<br>

**۱- هدف‌گذاری با ویزارد (قبل شروع طراحی):**

برای ایجاد سفر مشتری، شما نیاز دارید که در مقام اول، **هدف سفر** را مشخص کنید؛ و به دنبال آن کاربر مخاطب و شرط تجربه سفر را انتخاب کنید. ویزارد جدید، دقیقا این کار را قبل از طراحی انجام می‌دهد تا سفر مشتری شما از همان ابتدا با یک تصویر شفاف و هدف مشخص شروع شود.

**۲- طراحی بصری:**

در طراحی تجربه سفر برای کاربر (به خصوص سفرهای پیچیده و با جزئیات) شما نیاز دارید به صورت مکرر **کل تجربه را یکجا ببینید** و بتوانید ویرایش کنید تا از هدفتان دور نشوید. از این رو یک بخش طراحی که انواع رفتارهای دسته‌بندی شده را بتوانید تنها با کشیدن و آوردن روی صفحه بگذارید و به رفتارهای دیگر وصل کنید، می‌تواند کار شما را ساده‌تر و سریع‌تر کند. با مد نظر گرفتن تمام نکات بالا در بخش طراحی می‌توانید سفرهای پیچیده، با جزئیات و طولانی را در کم‌ترین زمان طراحی کنید.

**۳- الگوهای رفتاری پیچیده برای تجربه کامل:**

شما برای یک سفر با کیفیت و تاثیرگذار باید دست بازی در خلق، کنترل و بهبود یک تجربه کامل داشته باشید. ممکن است خیلی موقع‌ها فقط با یک تغییر کوچک در خصوصیات کاربر دیگر نخواهید یک تجربه خاصی را داشته باشد یا حتی کلا از سفر خارج شود. این کارها را شما می‌توانید با انواع رفتارها و اختیارات دقیق و ظریف در کنترل لحظه‌ای وضعیت کاربر انجام دهید. این کارها را با مد نظر داشتن انواع الگوهای رفتاری پیچیده کاربر در سفر مشتری لحاظ کردیم.

**۴- آمار عملکرد لحظه‌ای و کلی:**

برای اندازه‌گیری موفقیت سفر و گرفتن بازخورد، نیاز دارید که از زمان **آغاز سفر** و ورود کاربران به آن بتوانید به صورت لحظه‌ای روند حرکت‌شان را در طول مراحل سفر رصد کنید. در این راستا یک صفحه مشابه به صفحه طراحی ایجاد کردیم با این تفاوت که به مراحل، **آمار کاربران** اضافه شده است. علاوه بر این، یک صفحه جدا برای آمار کلی با متریک‌های مهم سفر به شما گزارش می‌شود.

[چگونه با سفر مشتری جدید، سفر طراحی کنم؟](https://doc.chabok.io/panel/journey.html)
  
### چه تحلیل‌های رفتاری اضافه شده است؟

در فهم و تحلیل داده‌ها شما باید بتوانید **به سوال‌های مهم و کلیدی پاسخ دهید.** تحلیل داده‌های رفتاری کاربر با متدهای مختلفی مانند متد قیف (funnel)، کوهورت (cohort)، ترند (trends)، روند (flows) و حتی سگمنتیشن انجام می‌شود که برای بازاریاب در ارزیابی کسب و کار ضروری است. اما چیزی که این متدها را با ارزش‌تر می‌کند، امکان استفاده آن در موارد گوناگون با حالت‌های مختلف است. در این قسمت تحلیل فانل و کوهورت جدید را در چابک معرفی می‌کنیم.

![](http://uupload.ir/files/jec_funnel-cohort.png)

<br>

**فانل:**

در تحلیل فانل می‌توانید برای این سوال که کاربر در انجام یک کار خاص کجا به مانعی برخورد کرده و ریزش داشته جواب داشته باشید. در نتیجه شناسایی محل ریزش می‌توانید تصمیمات مهمی برای بهبود آن بگیرید. با این قابلیت جدید چابک شما می‌توانید فانل‌های خود را براساس کسب و کار خود تعریف کنید و عملا برای هر رفتار یک فانل جدا داشته باشید.

[بیشتر بخوانید.](https://doc.chabok.io/panel/funnel.html)

**کوهورت:**

تحلیل با متد کوهورت یکی از اصلی‌ترین راه‌های اندازه‌گیری نرخ بازگشت است. بنابراین از جمله سوالاتی که در تحلیل کوهورت می‌توان به آن پاسخ داد، تعداد و درصد کاربران در انجام موفق یک کار خاص در اپلیکیشن است. درست مثل فانل، در کوهورت هم خواهید توانست که نرخ بازگشت خود را در رفتارهای مختلف آنالیز کنید.

[بیشتر بخوانید.](https://doc.chabok.io/panel/cohort.html)

‌‌
### تحلیل‌های تِرِند و روند (User Flows & Event Trends) به زودی!

در موضوع تحلیل‌های رفتاری اخبار خوب دیگری در راه است. متدهای جدید ترند و روند را به زودی به بخش تحلیل رفتاری اضافه خواهیم کرد.

### تغییرات ادامه دارد ...

ارائه امکانات جدید در کنار بهبود امکانات قبلی در چابک از فرایندهای همیشگی و مداوم است. در این مسیر معیار اصلی ما پاسخگویی هر چه بیشتر امکانات به نیازهای شما مشتریان عزیز است. بنابراین همواره با ما در ارتباط باشید و بازخوردها و پیشنهادات‌تان را در میان بگذارید.

### با تشکر از تیم توسعه‌دهنده

در پایان جا دارد یک تشکر ویژه‌ای کنیم از تیم فنی چابک و به آن‌ها خسته نباشید بگوییم که هر کدام از این امکانات را امکان‌پذیر کردند و با صبر و حوصله توسعه دادند. ممنونیم بچه‌ها.
