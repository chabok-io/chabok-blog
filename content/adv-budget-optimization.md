---
title: "چگونه بودجه تبلیغات اپلیکیشن را بهتر مدیریت کنیم؟"
date: 2019-03-05T13:00:09+03:30
draft: false
author: علیرضا سعیدی‌نژاد
avatar: Alireza.jpg
img: Budget.jpg
summary: 'بخش مهمی از بودجه بازاریابی اپلیکیشن‌ها صرف کمپین‌های تبلیغاتی جذب کاربر می‌شود. اما بدون اندازه‌گیری و آنالیز کیفیت این کمپین‌ها و همچنین جلوگیری از نصب‌های تقلبی، نمی‌توان گفت که این سرمایه به درستی مصرف می‌شود. یک سرویس اتریبیوشن...'
description: 'در این مطلب از بلاگ چابک نحوه بهینه سازی مصرف بودجه تبلیغات اپلیکیشن با استفاده از سرویس اتریبیوشن کاربر-محور را می‌خوانید. سرویس اتریبیوشن کاربر-محور چابک نمونه ایرانی این ابزار بازاریابی موبایل است.'
---

بخش مهمی از بودجه بازاریابی اپلیکیشن‌ها صرف کمپین‌های تبلیغاتی جذب کاربر می‌شود. اما بدون اندازه‌گیری و آنالیز کیفیت این کمپین‌ها و همچنین جلوگیری از نصب‌های تقلبی، نمی‌توان گفت که این سرمایه به درستی مصرف می‌شود. یک سرویس اتریبیوشن، به شما می‌گوید کاربرانی که اپلیکیشن را نصب کرده‌اند از کدام کمپین آمده‌اند، چه رفتاری پس از نصب داشته‌اند و چه میزان از نصب‌ها تقلبی بوده است. اطلاعاتی که می‌تواند به بهینه‌سازی کمپین‌ها و مدیریت و تصمیم‌گیری داده-محور منجر شود. در این مطلب می‌بینیم که یک سرویس اتریبیوشن چطور می‌تواند به مدیریت بودجه تبلیغاتی و در نتیجه رشد اپلیکیشن کمک می‌کند. 

<p style="text-align: center;"><img width=90% src="http://uupload.ir/files/ncq5_before-acquisition.jpg" /></p>
### مسیر کاربر را از پیش از نصب رصد کنید

سرویس اتریبیوشن به شما می‌گوید کاربران چطور با تبلیغات شما مواجه شده‌اند و مسیر آن‌ها تا رسیدن به نصب اپلیکیشن چگونه بوده است. از آن‌جا که کاربران امروزی از دستگاه‌های مختلفی مثل موبایل، تبلت، لپ‌تاپ و غیره استفاده می‌کنند، برای آن‌که بدانید دقیقا هر کاربر یکتای شما چگونه به اپلیکیشن شما جذب شده است، نیاز دارید تا از یک سرویس **اتریبیوشن کاربر-محور** (User-based Attribution) استفاده کنید. این سرویس‌‌ها به شما می‌گویند که کاربرتان کجا برای اولین باز زوی تبلیغ شما کلیک کرده‌اند، چند بار دیگر با آن مواجه شده‌اند و در نهایت از چه طریقی اپلیکیشن را نصب کرده‌اند. مزیتی که این سرویس‌ها نسبت به سرویس‌های دستگاه-محور دارند این است که به شما دید دقیق‌تری از کاربران‌تان می‌دهند و با استفاده از آن‌ها برای هر کاربر (مهم نیست روی چند دستگاه نصب کرده است) فقط یک بار هزینه تبلیغات می‌پردازید. به این ترتیب اولین قدم در بهینه‌سازی مصرف بودجه بازاریابی اپلیکیشن را برداشته‌اید.

<p style="text-align: center;"><img width=90% src="http://uupload.ir/files/0w1s_fraud.jpg" /></p>
### از نصب‌های تقلبی جلوگیری کنید

به طور میانگین ۱۲٪ از نصب‌هایی که از طریق کمپین‌های تبلیغاتی ثبت می‌شوند تقلبی هستند! تقلب‌هایی که به شیوه‌های مختلفی اجرا می‌شوند و در سال ۲۰۱۷ حدود ۱۲.۸ میلیارد دلار به اپلیکیشن‌ها ضرر زده‌اند. هرچه سهم بازار تبلیغات از بودجه بازاریابی اپلیکیشن‌ها بیشتر می‌شود، تقلب در نصب هم افزایش می‌یابد. یکی از ویژگی‌های مهم یک سرویس اتریبیوشن جلوگیری از این تقلب‌هاست. با یک سرویس اتریبیوشن کاربر-محور مطمئن خواهید بود بودجه‌ای که برای تبلیغات مصرف کرده‌اید به کاربران یکتای واقعی تبدیل می‌شوند و خبری از نصب‌های تقلبی حتی در مدل CPI نخواهد بود (چطور؟). پس گام دوم بهینه‌سازی بودجه تبلیغات اپلیکیشن را با حذف تقلب از کمپین‌های نصب بر خواهید داشت.

<p style="text-align: center;"><img width=90% src="http://uupload.ir/files/605z_behaviour.jpg" /></p>
### رفتار کاربر را پس از نصب بررسی کنید

کیفیت هر کمپین نصب از کیفیت کاربرانی که جذب می‌کند مشخص می‌شود و کیفیت هر کاربر از رفتار او پس از نصب. اینکه هر کاربر چقدر و از کدام بخش‌های اپلیکیشن بازدید کرده است، چه میزان خرید کرده یا تبلیغ دیده است و به طور کلی نرخ تبدیل کاربران به مشتری چقدر بوده است. یک سرویس اتریبیوشن کاربر-محور کاربران را (فارغ از دستگاه) به مسیر نصب‌شان (کمپین تبلیغاتی، ارگانیک و غیره) وصل می‌کند و در ادامه رفتار درون‌برنامه‌ای آن‌ها را رصد می‌کند. این رصد به شما می‌گوید کاربران کدام کمپین کیفیت بیشتری برای شما داشته‌اند. با این آمار شما می‌توانید منابع جذب باکیفیت‌تر را شناسایی کرده و در کمپین‌های بعدی روی آن‌ها بیشتر سرمایه‌گذاری کنید. 
روش دیگر برای اطمینان بیشتر از کیفیت کاربران، استفاده از مدل CPA یا Cost per action است. در این مدل شما بر اساس فعالیت‌هایی که کاربر بعد از نصب در اپلیکیشن انجام می‌دهد هزینه تبلیغات پرداخت می‌کنید. یک سرویس اتریبیوشن کاربر-محور به شما این امکان را می‌دهد که فعالیت‌های کلیدی یا بهتر از آن اهداف پیچیده‌تری برای CPA خود تعریف کنید و فقط برای کاربرانی که اهداف بازاریابی شما را محقق کرده‌اند هزینه بپردازید. 
گام سوم بهینه‌سازی مصرف بودجه تبلیغات به این شکل برداشته می‌شود.


<p style="text-align: center;"><img width=90% src="http://uupload.ir/files/lnn_lost-user.jpg" /></p>
### کاربران از دست رفته را برگردانید

بر اساس آمارهای سایت LeanPlum، دو سوم کاربران جدید بعد از ۳ روز اپلیکیشن را حذف می‌کنند! اما همیشه راه‌هایی برای برگرداندن کاربر به اپلیکیشن وجود دارد. فقط کافی‌ست بدانید کدام کاربر اپلیکیشن را حذف کرده وچه سوابقی داشته است. می‌توانید با کمپین‌های بازاریابی مجدد (Retargeting) او را به نصب دوباره اپلیکیشن ترغیب کنید. یک سرویس اتریبیوشن کاربر-محور آمار حذف و ریزش کاربران -بر اساس کمپین ورودی و سوابق آن‌ها- را به شما می‌دهد. آماری که با استفاده از آن می‌توانید کاربران رفته را به اپلیکیشن برگردانید.


### در تمام مراحل کنار کاربر باشید

یک سرویس اتریبیوشن کاربر-محور از پیش از نصب یک کاربر تا بعد از حذف احتمالی، تمام اطلاعات لازم درباره او را به شما می‌دهد. اطلاعاتی که با آن‌ می‌توانید بودجه بازاریابی و تبلیغات خود را بهینه‌تر مصرف کنید.


<br>
<br>

منابع:
- [AppsFlyer](appsflyer.com) 
- [LeanPlum](leanplum.com)
- [Localytics](https://www.localytics.com/features/mobile-attribution/)
- [Branch](branch.com)
