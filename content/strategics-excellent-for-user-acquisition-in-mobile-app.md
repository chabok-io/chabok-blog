---
title: "۵ استراتژی برای جذب کاربران جدید در اپلیکیشن (user Acquisition)"
date: 2020-02-16T11:00:09+57:30
draft: false
author: سارینا عمادی
avatar: sarina.png
img: strategics-excellent-for-user-acquisition-in-mobile-app-blog.chabok.io.jpg
summary: 'هزینه جذب کاربران جدید در اپلیکیشن تقریبا بالاست اما با استفاده از استراتژي‌های جذب کاربران جدید می‌توانید کمپین‌های جذب بهینه را اجرا کنید.'
description: 'برای اینکه بتوانید کاربران جدید را با کمترین هزینه جذب اپلیکیشن کنید باید به کمک ترکر در اپلیکیشن‌تان، کمپین‌های بهینه جذب را اجرا کنید و از بهترین استراتژی برای جذب کاربر جدید استفاده کنید.'
---
اغلب صاحبان اپلییکشن‌های موبایلی به دنبال راهی برای جذب کاربران جدید هستند تا با کمترین هزینه، کاربران جدید را جذب اپلیکیشن کنند. اگر یک اپلیکیشن فروشگاه آنلاین دارید که در آن محصولات خود را به فروش می‌رسانید باید بدانید که به جز فروش یکی دیگر ازعوامل تاثیرگذار در موفقیت یک کسب و کار، جذب کاربر جدید در اپلیکیشن است.
همانطور که می‌دانید هزینه جذب کاربران جدید در اپلیکیشن تقریبا بالاست و در ۵ سال اخیر حدود ۵۰٪ افزایش پیدا کرده است.

در این مطلب از بلاگ چابک قصد داریم در خصوص موارد زیر صحبت کنیم:

<ul>
<li>هزینه جذب کاربران جدید (Customer Acquisition Cost) </li>
<li>استراتژی‌های جذب کاربر جدید (User Acquisition Strategies)‌</li>
<li>بهینه‌سازی کمپین‌های جذب (Acquisition Optimization) </li>
</ul>

## هزینه جذب کاربران جدید

قبل از معرفی راه‌های استراتژی جذب کاربران جدید نیاز است بدانید که چطور هزینه جذب کاربر جدید در یک اپلیکیشن محاسبه می‌شود.

هزینه جذب کاربران (CAC) به ارزیابی میانگین میزان فروش، بازاریابی و هزینه‌های ضروری برای جذب کاربران در یک بازه زمانی معین در اپلیکیشن گفته می‌شود. برای محاسبه هزینه‌های جذب کاربران جدید روش های متفاوتی وجود دارد که ممکن است به روش منحصر به فردی با توجه به بیزینس نیاز داشته باشد.

در کل برای محاسبه هزینه جذب کاربران جدید نیاز است هزینه کلی که برای جذب کاربران جدید استفاده کردید (TE) را بر روی تعداد کاربرانی که جذب اپ شما شدند (NC)، تقسیم کنید.

<code>
CAC = TE/NC
</code>

## استراتژی‌های جذب کاربر جدید

هر اپلیکیشن‌ موبایلی نیاز به داشتن استراتژی برای جذب کاربران جدید دارد که برای استفاده از برخی از استراتژی‌ها نیاز به پرداخت هزینه است و برخی دیگر نیز رایگان در اختیار تمام افراد قرار گرفتند. 
در این مطلب تلاش کردیم بهترین راهکارهایی که برای جذب کاربران جدید وجود دارد را معرفی کنیم. البته توجه داشته باشید که با توجه به مخاطبین، منابع و در کل استراتژي، استفاده از این روش‌ها برای هر کسب و کاری متفاوت است.

### بهینه‌سازی اپ استور (ASO)

فرایندی است که به کمک آن، رتبه اپلیکیشن در نتایج جستجو اپ استورهای مختلف افزایش پیدا می‌کند که تمرکز زیادی بر روی CTR (نرخ کلیک) دارد. به معنای بهتر ASO به صاحبان اپلیکیشن کمک می‌کند تا با بهینه‌سازی اپلیکیشن (عنوان اپ، نام اپ، آیکون اپ، اسکرین شات و توضیحات اپلیکیشن‌ها) رتبه اپ را نسبت به سایر اپلیکیشن‌های رقبا افزایش دهند.

همانطور که به کمک بهینه‌سازی صفحات سایت (SEO) رتبه یک وب سایت را در نتایج گوگل بالا می‌آورید، به کمک ASO هم می‌توانید رتبه اپلیکیشن را در نتایج جستجو اپ استور بالا آورید و کاربران بیشتری جذب اپ‌استور کنید
معمولا کاربران اپلیکیشن‌های مختلف را از طریق اپ استورها نصب می‌کنند. طبق داده‌های statista، هر روزه چیزی حدود ۵۶۱ میلیون اپلیکیشن توسط کاربران از اپ استورها دانلود می‌شود که این نشان‌دهنده اهمیت بالای اپ‌استور و گوگل پلی نسبت به سایر روش‌های جذب کاربر جدید است.

<p style="text-align: center;"><img width=90% src="http://uupload.ir/files/t87_app-store-optimization.png" /></p>
 
#### چطور بهینه‌سازی اپ‌ استورها (ASO) را بهبود بخشیم؟
 
 همانطور که در بالا توضیح دادیم بهینه‌سازی اپ استورها تاثیر بسزایی در افزایش رتبه یک اپلیکیشن در اپ استورها نسبت به سایر رقبا دارد و برای بهبود ASO می‌توانید از راهکارهای زیر استفاده کنید.
 
 <ul>
<li>تمرکز بر روی عناصر کلیدی صفحه</li> 
 از عوامل مهمی که می‌تواند تاثیر بسیار مهمی بر روی رتبه‌بندی اپلیکیشن شما نسبت به سایر اپلیکیشن‌ها در اپ استور بگذارد ‌می‌توان به استفاده از کلمه کلیدی در عنوان، استفاده از توضیحات هیجان انگیز و جالب، به کارگیری تصاویر چشم‌انداز، استفاده از توضیحات و آیکون مشخص برای اپلیکیشن اشاره کرد.
 
<li>بومی‌سازی صفحات اپ استور (Localize app store pages):</li>
استفاده از کلمات کلیدی در هر بازار هدف می‌تواند تاثیر بسزایی بر روی درآمد یک اپلیکیشن بگذارد. در امریکا حدود ۳۱٪ از درآمد توسط کاربران ایجاد می‌شود اما با تمرکز بر کلمات کلیدی و صفحات خوش‌آمد گویی، آمار دانلود تا ۷۶۷٪ افزایش پیدا کرده است.

<li>بهینه‌سازی قابلیت سرچ و تبدیل (Optimize for both search discoverability and conversions)</li>
به کمک A/B تست  مي‌توانید عناصر صفحه را تست کنید و راهی برای جذب کاربر بیشتر و دانلود و راه‌اندازی اپلیکیشن موبایلی توسط کاربران پیدا کنید.

</ul>


### جذب کاربر جدید از طریق نصب ارگانیک

یکی از راه‌های موثر برای جذب کاربر جدید استفاده از کانال‌های ارگانیک است. در این روش صاحب اپلیکیشن بدون اینکه تبلیغاتی در شبکه‌های اجتماعی یا وب‌سایت خود انجام دهد، شروع به انتشار محتوای بهینه و یا ارسال کمپین‌های مختلف می‌کنند، کاربران بر اساس علاقه‌مندی به محتوا و یا کمپین ارسال شده و بدون این که تبلیغاتی انجام داده باشید، اپ شما را در ذهنشان ثبت می‌کنند و بعد از آن جذب اپلیکیشن می‌شوند.

<p style="text-align: center;"><img width=90% src="http://uupload.ir/files/ssug_acquisition-user-in-organic-install.png" /></p>


{{< extraBox title="تفاوت نصب ارگانیک و غیر ارگانیک" description="نصب‌های ارگانیک زمانی اتفاق می‌افتد که کاربران اپلیکیشن را بدون کلیک بر روی تبلیغات، نصب می‌کنند و مستقیم وارد اپلیکیشن می‌شوند." buttonTitle="بیشتر بخوانید" buttonAction="https://blog.chabok.io/organicvsnonorganicinstall/" image="http://uupload.ir/files/o41c_organic-install.png" >}}


### ساخت صفحه لندینگ پیج


از راه‌های ساده برای  کاهش هزینه جذب کاربر جدید در اپلیکیشن، ساخت لندینگ پیج است که یکی از ابزارهای موفق در بازاریابی دیجیتال شناخته شده است. صفحه فرود به شکل یک صفحه مستقل است که کاربران بعد از کلیک بر روی لینک یا دکمه action به صفحه خاصی هدایت می‌شوند و بر خلاف سایر صفحات سایت، صفحات فرود با هدف خاصی ایجاد شدند و تنها همان هدف را دنبال می‌کنند.
از مزایای لندینگ پیج، داشتن کانالی برای کنترل و هدایت ترافیک خاص است و به این معناست که شما می‌توانید به سادگی ترافیک خاصی از کاربران را به یک صفحه خاص هدایت کنید. صفحه فرود می‌تواند هر چیزی باشد از نوشتن چند عنوان ساده، ویدیو تا لینک اپلیکیشن که در اپ استورها قرار دادید.

<p style="text-align: center;"><img width=90% src="http://uupload.ir/files/a6a9_landing-page.png" /></p>

### مزایای استفاده از صفحات لندینگ پیج

<ul>
<li>افزایش نرخ تبدیل کمپین بازاریابی </li>
<li>کاهش هزینه‌های مربوط به  فروش</li>
<li>کاهش هزینه‌های مربوط به جذب کاربر جدید یا  lead </li>
<li>هدایت کاربران به صفحات خاص از جمله صفحه محصولات</li>
</ul>


### استفاده از راهکارهای پولی

یکی از راه‌ها برای جذب کاربران جدید درون اپلیکیشن استفاده از راهکارهای پولی است.
با استفاده از تبلیغات درون‌برنامه‌ای، تبلیغات به کمک اینفلوئنسرها و کمپین‌های نصب اپ از تبلیغات گوگل ترافیک زیادی از کاربران را جذب اپلیکیشن خود کنید و اپلیکیشن خود را در معرض دید کاربران هدف قرار دهید.

<p style="text-align: center;"><img width=90% src="http://uupload.ir/files/tuvb_advertising-in-app.png" /></p>

#### تبلیغات درون‌برنامه‌ای (ویدیو)

برای جذب کاربران جدید به اپلیکیشن می‌توانید ویدیوهای تبلیغاتی اپلیکیشن خود را در سایر اپ‌ها بگذارید تا کاربران  با کلیک بر روی ویدیو، مستقیم وارد اپ استور شوند و اپ شما را نصب کنند.

#### تبلیغات از طریق اینفلوئنسرها

یکی دیگر از راه‌های جذب کاربر جدید، استفاده از تبلیغات درون شبکه‌های اجتماعی مختلف است. صاحبان اپلیکیشن معمولا در شبکه‌های اجتماعی خود از جمله تلگرام یا استوری اینستاگرام، برای نصب اپلیکیشن تبلیغاتی را قرار می‌دهند تا کاربران با کلیک بر روی آن، مستقیم اپلیکیشن را نصب کنند.

#### تبلیغات از گوگل ادز (UAC Campaigns) 

یکی از انواع تبلیغات گوگل ادورز، تبلیغات گوگل ادز است. کمیپن‌های UAC یک از راه‌های اجرای کمپین‌های اپلیکیشن موبایلی از طریق گوگل است که به تبلیغ‌کننده کمک می‌کند تا کاربران جدید را جذب اپلیکیشن کند و تبدیل درون برنامه‌ای را انجام دهد.

#### بهینه‌سازی کمپین‌های جذب 

برای بهینه‌سازی کمپیین‌هایی که برای جذب کاربران جدید داشتیم چندین سوال مطرح می‌شود:

<ul>
<li>کاربران از طریق کدام منبع، جذب اپلیکیشن شما شدند؟</li>
<li>کدام یک از کاربران، وفادارای بیشتری نسبت به اپلیکیشن داشتند؟</li>

برای بهینه‌سازی کمیپن‌های جذب می‌توانید از ترکر نصب استفاده کنید، وجود ترکردراپلیکیشن‌های موبایلی می‌تواند تاثیر زیادی در شمارش تعداد نصب، کلیک، حذف و … داشته باشد و به صاحبان اپلیکیشن کمک کند تا کمپین‌های بهینه جذب را بر روی اپلیکیشن‌شان اجرا کنند.

#### استفاده از ترکر در اپلیکیشن چه فوایدی دارد؟

استفاده از ترکر در اپلیکیشن، مزایای زیادی از جمله موارد زیر را دارد که در ادامه با چندین مثال ساده کاربرد آن‌ها را توضیح خواهیم داد.

<ul>

<li> استفاده از قابلیت Froud برای جلوگیری از تقلب در نصب </li>
<li>آنالیتیکس اتریبیوشن</li>
<li>دیپ‌ لینک</li>

</ul>


به فرض مثال؛  قصد دارید کمپین ۵۰٪ای تخفیف را به کاربران ارسال کردید و می‌خواهید بدانید چه تعداد از این کاربران بر روی لینک کلیک کردند و اپ را نصب کردند برای این‌کار کافیست از **آنالیتیکس اتریبیوشن** استفاده کنید. حال اگر می‌خواهید بدانید چه تعداد از کاربران واقعی در یک ساعت خاص اپلیکیشن شما را نصب کردند و از اپ شما استفاده می‌کنند و چطور مانع ورود ربات به اپلیکیشن شوید، نگران نباشید راهکار ساده‌ای وجود دارد و آن استفاده از **قابلیت froud** در ترکر است.

حال فرض کنید صفحه فرودی در وب‌سایت خود طراحی کردید که در آن دکمه action قرار دارد و وقتی کاربران بر روی آن کلیک می‌کنند مستقیم وارد صفحه نصب اپلیکیشن می‌شوند. با استفاده از **دیپ لینک** در ترکر نصب می‌توانید این امکان را در اپلیکیشن‌تان فعال کنید و اگر صاحب یک اپلیکیشن فروش محصولات آنلاین هستید و در طی یک هفته مشاهده کردید کاربران، اپ شما را حذف کردند و دیگر از آن استفاده نمی‌کنند اما آمار دقیقی از تعداد کاربران ندارید، نگران نباشید! برای شمارش تعداد کاربرانی که اپ شما را حذف کردند نیاز به سرویس اتریبیوشن خواهید داشت.

## نتیجه‌گیری

برای اینکه بتوانید کاربران بیشتری را جذب اپلیکیشن خود کنید، می‌توانید از طریق کانال‌های مختلف از جمله تبلیغات، شبکه‌های اجتماعی، لندینگ پیج و ... اقدام کنید اما به یاد داشته باشید که برای اجرای کمپین‌های جذب بهینه باید از ترکر در اپلیکیشن‌های خود استفاده کنید.









 
