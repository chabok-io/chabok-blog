---
title: "قابلیت‌ وب اپلیکیشن‌های PWA ‌برای افزایش نرخ بازگشت کاربران"
date: 2019-04-20T11:00:09+03:30
draft: false
author: رعنا آخوندی
avatar: placeholder.jpg
img: pwa.jpg
summary: 'فرقی نمی‌کند که صاحب یک کسب و کار کوچک باشید یا نام برند شما سر زبان‌ها پیچیده باشد. داشتن یک اپلیکیشن روی گوشی کاربران هدفتان می‌تواند؛ علاوه بر افزایش اعتبار شما نزد آن‌ها ، باعث شود تا اسم شما بیشتر در حافظه کاربران بماند.'
description: 'فرقی نمی‌کند که صاحب یک کسب و کار کوچک باشید یا نام برند شما سر زبان‌ها پیچیده باشد. داشتن یک اپلیکیشن روی گوشی کاربران هدفتان می‌تواند؛ علاوه بر افزایش اعتبار شما نزد آن‌ها ، باعث شود تا اسم شما بیشتر در حافظه کاربران بماند.'
---
فرقی نمی‌کند که صاحب یک کسب و کار کوچک باشید یا نام برند شما سر زبان‌ها پیچیده باشد. داشتن یک اپلیکیشن روی گوشی کاربران هدفتان می‌تواند؛ علاوه بر افزایش اعتبار شما نزد آن‌ها ، باعث شود تا اسم شما بیشتر در حافظه کاربران بماند.

داشتن یک اپلیکیشن موبایل به شما این قابلیت  را می‌دهد؛  تا از  امکاناتی مثل رابط کاربری ساده، پوش نوتیفیکیشن‌ها و پیام‌های درون برنامه ای به گونه‌ای که در راستای استراتژی‌های بازیاریابی‌تان است؛ ‌استفاده کنید. این داستان تا جایی زیباست که مجبور به برگرداندن کاربران به اپلیکیشن (Retention) نباشید.

حجم زیاد اپلیکیشن‌های موجود بر روی استورها، باعث می‌شود اپلیکیشنی که شما با صرف هزینه و زمانی قابل توجه، تولید کرده اید؛ در یک رقابت همیشگی برای دیده شدن و دانلود شدن قرار داشته باشد.

حتی اگر فرض کنید که اپلیکیشن شما شانس بالایی برای دیده شدن داشته و اکنون روی گوشی کاربران نصب شده است؛ باید بدانید که نرخ بازگشت کاربران به اپلیکیشن به طرز بسیار عجیبی پایین است. ۸۰٪ اپلیکیشن‌ها بعد از یک بار باز شدن توسط کاربران حذف می‌شوند و تنها ۲۰ ٪ از افرادی که اپلیکیشن شما را نصب کرده اند، بیش از یک بار آن را باز خواهند کرد.

این آمار را کنار هزینه‌هایی که برای تولید اپلیکیشن خود کرده اید بگذارید و به این فکر کنید که در این شرایط، آیا اصلا می‌توان به محاسبه نرخ بازگشت سرمایه فکر کرد؟

در این نقطه از فرآیند پیاده سازی استراتژی‌های بازاریابی دیجیتال، ۲ راه حل معقول می‌تواند نجات دهنده سرمایه از دست رفته شما باشد.

۱.  استفاده از ابزارهای اپلیکیشن مارکتینگ به منظور ایجاد تعامل کاربر با اپلیکیشن.

۲.  استفاده از برنامه‌های PWA  برای کاهش هزینه‌های مربوط به پیاده سازی اپلیکیشن‌های موبایل.

در ادامه با بلاگ چابک همراه باشید؛ تا ببینید چگونه ترکیب استفاده از ابزارهای اپلیکیشن مارکتینگ و تکنولوژی‌های PWA، به کمک بازاریابان دیجیتال می‌آید؛ تا بهترین نتیجه را از اجرای استراتژی‌های خود به دست آورند.

<p style="text-align: center;"><img width=90% src="http://uupload.ir/files/nsqh_pwa.jpg" /></p>

### PWA ‌چیست؟

PWA که مخفف Progressive Web App است؛ نوعی از وب اپلیکیشن‌ها هستند که در صفحات وب بارگذاری می‌شوند و  با استفاده از تکنولوژی‌های جدید سعی در ایجاد احساسی مانند استفاده از اپلیکیشن در کاربر دارند. صفحات PWA به ۲ دسته کلی تقسیم می‌شوند؛ این صفحات، یا سایت‌هایی هستند که مثل اپلیکیشن رفتار می‌کنند یا اپلیکیشن‌هایی هستند که تحت وب  کار می‌کنند. وب اپلیکیشن‌های PWA از هر نوعی که باشند ۳ ویژگی مهم دارند:‌

* قابل اعتماد هستند :‌ صفحات خیلی سریع بارگذاری می‌شوند و کاربر هرگز پیامی تحت عنوان قطع شدن ارتباط اینترنت دریافت نخواهد کرد.

* سریع هستند : روی موبایل کاربر ،کَش می‌شوند در نتیجه  به تعاملات کاربر خیلی سریع واکنش نشان می‌دهند.

* تعامل کاربر را افزایش می‌دهند: احساس استفاده از یک اپلیکیشن واقعی را به کاربر می‌دهند.

PWA ها  به گونه‌ای پیاده‌سازی می‌شوند که برای همه دستگاه‌های موبایل، احساس کاملا یکسانی از استفاده از یک اپلیکیشن واقعی را شبیه‌سازی ‎کنند. استفاده از وب اپلیکیشن‌های PWA ‌به کاربر کمک می‌کند تا بدون اینکه مجبور باشد اپلیکیشن‌های زیادی روی گوشی خود نصب کند؛ بتواند از امکانات یک برنامه موبایل به سادگی استفاده کند.

اگر می‌خواهید وب اپلیکیشن‌های PWA ‌را در وب شناسایی کنید، به آیکون Add to Home Screen روی سایت‌ها دقت کنید. با کلیک روی این آیکون، یک نوار وظیفه یا یک میانبر از اپلیکیشن روی گوشی شما نصب می‌شود. این نسخه بسته به نوع پیاده‌سازی که در سمت سرور برایش تعریف شده است، می‌تواند به ۲ صورت آفلاین و آنلاین بر روی گوشی شما کار کند.

PWA ها ‌ که نسخه سبک‌تری از یک سایت هستند، به صورت میانبر روی گوشی کاربر نصب می‌شوند. این میانبرها دقیقا مثل یک اپلیکیشن Native عمل می‌کنند و می‌توانند احساس استفاده از یک اپلیکیشن واقعی را به کاربر بدهند.

میانبرهای PWA  هم مانند نسخه‌های واقعی اپلیکیشن به دستورات عملیاتی یک تلفن همراه، مثل  ارسال پوش نوتیفیکیشن دسترسی دارند. این قابلیت بسیار مهم می‌تواند از راه‌های مختلفی به کسب و کارها کمک کند تا از تبلیغات محتوایی برای افزایش نرخ بازگشت کاربران به اپلیکیشن استفاده کنند.

<p style="text-align: center;"><img width=90% src="http://uupload.ir/files/qiav_pwa.jpg" /></p>

### مزایای استفاده از صفحات PWA

* جدای از اینکه کاربران از چه مرورگری برای گشت زدن در اینترنت استفاده می‌کنند، این صفحات برای همه آن‌ها به صورت یکسان بارگذاری می‌شود.

* دسکتاپ، موبایل یا تبلت فرقی نمی‌کند. صفحات PWA‌بر روی همه این بسترها به صورت واکنشگرا طراحی می‌شوند.

* صفحات PWA‌روی پروتوکل SSL کار می‌کنند که همین قضیه باعث می‌شود تا از دستکاری‌های احتمالی روی محتوای سایت جلوگیری شود.

* این نوع صفحات به خاطر قابلیت استفاده از پوش نوتیفیکیشن امکان ایجاد تعاملات کاربر و اپلیکیشن را فراهم کرده اند.

* صفحات PWA‌ بدون نیاز به نصب شدن می‌توانند فقط با یک لینک بین افراد مختلف به اشتراک گذاشته شود.

<p style="text-align: center;"><img width=90% src="http://uupload.ir/files/frfl_1.png" /></p>

### افزایش تعامل کاربران PWA ‌با پوش نوتیفیکیشن
 
 اینکه کاربر از چه طریقی با کسب و کار شما ارتباط دارد؛ نباید روی نحوه تعامل شما با او تأثیرگذار باشد. یکی از کانال‌هایی که میتوان از طریق آن ارتباطی هوشمند با کاربران ساخت، پوش نوتیفیکیشن‌هایی هستند که بر روی وب اپلیکیشن‌های PWA ‌ارسال می‌شوند.
 
 از آنجاییکه کاربر بدون اینکه اپلیکیشن شما را نصب کرده باشد، یک نسخه از برنامه را روی گوشی خود دارد؛‌ می‌توانید به سادگی با ارسال پوش نوتیفیکیشن‌های کاربردی او را ترغیب کنید تا چندین بار به میانبر سایت شما سر بزند و به استفاده از سرویس یا خدمات شما علاقه مندتر شود.
 
 ارسال پوش نوتیفیکیشن‌های هوشمندانه با محتوای مرتبط با نیاز کاربر می‌تواند نرخ بازگشت کاربر به میانبر اپلیکیشن شما را تا حد بسیار زیادی افزایش دهد.
 
 پلتفرم چابک؛ به فکر کسب و کارهایی که به جای هزینه روی پیاده سازی اپلیکیشن، سایت خود را به صورت PWA ‌پیاده سازی کرده اند بوده و امکان ارسال پوش نوتیفیکیشن را برای این بستر فراهم کرده است. تمام کاربران اندرویدی که از طریق مرورگرهای فایرفاکس،کروم و اپرا اقدام به بارگذاری نسخه PWA‌ صفحات سایت شما کرده اند؛ می‌توانند مثل کاربرانی که یک نسخه واقعی از اپلیکیشن را روی گوشی خود نصب کرده اند، پوش نوتیفیکیشن دریافت کنند.
 
 چابک؛ این امکان را به شما می‌دهد که اگر کاربران بعد از باز کردن وب اپلیکیشن، گزینه Add to Home Screen را زدند و به صورت میانبر، نسخه ای از اپلیکیشن را روی گوشی خود بارگذاری کردند؛ با بستن مرورگر و خروج از میانبر برنامه، باز هم بتوانید برای آن‌ها پوش نوتیفیکیشن ارسال کنید. این پوش نوتیفیکیشن با پیام شخصی‌سازی شده ای که برای کاربر طراحی کرده اید به شکل آیکونی از  مرورگر کاربر بر روی نوار اعلان گوشی او به نمایش در می‌آید.
 
 این ساده‌ترین نوع ارتباطی است که یک اپلیکیشن مارکتر می‌تواند با کاربران نسخه  PWA اپلیکیشن خود برقرار کند. از آنجاییکه کاربر در صورت داشتن یک میانبر از اپلیکیشن شما قادر به دریافت پوش خواهد بود، بهتر است؛  با استفاده از تکنیک‌های Onboarding او را برای بارگذاری یک میانبر از اپلیکیشن، راهنمایی کنید.
 
 بعد از اینکه توانستید کاربران را به سمت بارگذاری میانبری از وب اپلیکیشن روی تلفن همراه هدایت کنید و به صورت موفقیت آمیز برای آن‌ها پوش نوتیفیکیشن فرستادید؛ زمان این رسیده است که  ارتباط بهینه‌تری با کاربران خود برقرار کنید. 
 
 برای این منظور بهتر است نحوه واکنش نشان دادن کاربران به پوش نوتیفیکیشن را به طور لحظه ای رصد کنید. داشتن اطلاعات تکمیلی از نحوه واکنش کاربر به این پیام‌ها، این امکان را به شما می‌دهد تا بتوانید کاربرانی که بیشترین میزان واکنش به پوش‌های ارسالی را داشته اند؛ پیدا کنید و ارتباطات سازنده تر و شخصی سازی شده ای با آن‌ها شکل دهید.

<p style="text-align: center;"><img width=90% src="http://uupload.ir/files/mu5u_pwa.jpg" /></p> 
 
### چرا ارسال پوش نوتیفیکیشن روی وب اپلیکیشن‌های PWA بهره‌وری استفاده از آن‌ها را افزایش می‌دهد؟
 
 بر اساس گزارشی که گوگل آن را  منتشر کرده‌است؛ در حدود ۶۰ درصد کاربران به اپلیکیشن‌های PWA اجازه می‌دهند تا برای آن‌ها پوش نوتیفیکیشن ارسال کنند. این حجم از ارسال پوش نوتیفیکیشن برای کاربران، شانس بیشتر دیده شدن محصولات و خدمات موجود در اپلیکیشن را به مقدار بسیار زیادی افزایش می‌دهد.
 
 و خدمات موجود در اپلیکیشن را به مقدار بسیار زیادی افزایش می‌دهد.
 علاوه بر این، پیام‌هایی که برای کاربران PWA ‌ارسال می‌شود، روی صفحه اصلی موبایل کاربر نمایش داده می‌شود که امکان دیده شدن توسط کاربر را تا حد زیادی بالا می‌برد.  

 با استفاده از چابک، به سادگی برای کاربران پیام هوشمند ارسال کنید و ببینید چگونه نرخ تعامل کاربران با وب اپلیکیشنPWA شما افزایش پیدا می‌کند. 
