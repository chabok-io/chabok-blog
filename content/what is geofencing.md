---
title: "Geofence چیست ؟  ۷ نکته از جئوفنس که لازم است، بدانید. "
date: 2020-02-12T11:00:09+03:30
draft: false
author: رعنا آخوندی
avatar: RanaAkhoondi.jpg
img: geofenceinappmarketing.png
summary: 'در سراسر دنیای بازاریابی موبایل، اپلیکیشن مارکترها به سمت استفاده از تکنولوژی‌های مبتنی بر موقعیت مکانی روی آورده‌اند. استفاده از تکنولوژی‌هایی که بر اساس موقعیت مکانی کاربران فعالیت می‌کنند، به کسب و کارها کمک می‌کند تا محتوایی مرتبط با نیاز لحظه‌ای کاربران برایشان ارسال کنید.  درک این نیاز و ارائه پیشنهاداتی که با آن سازگار است؛ حس خوبی از همراه بودن  کسب و کار در ذهن مشتری خلق می‌کند. '
description: 'استفاده از موقعیت مکانی کاربران یا به اصطلاح جئوفنس میتواند به کسب و کار شما در شخصی سازی تر کردن ارسال خدمات به کاربران کمک کند. '
---

در سراسر دنیای بازاریابی موبایل، اپلیکیشن مارکترها به سمت استفاده از تکنولوژی‌های مبتنی بر موقعیت روی آورده‌اند. استفاده از تکنولوژی‌هایی که بر اساس موقعیت مکانی کاربران فعالیت می‌کنند، به کسب و کارها کمک می‌کند تا محتوایی مرتبط با نیاز لحظه‌ای کاربران برایشان ارسال کنید.  درک این نیاز و ارائه پیشنهاداتی که با آن سازگار است؛ حس خوبی از همراه بودن  کسب و کار در ذهن مشتری خلق می‌کند.
 
جئوفنس (Geofence) جدیدترین تکنولوژی است که استفاده از آن در دنیا بسیار سر و صدا به پا کرده است. آیا با تکنولوژی جئوفنس آشنا هستید؟ به عنوان یک بازاریاب دیجیتال لازم است نکاتی را در خصوص امکانات جدید مارکتینگ بدانید. در این مقاله از [بلاگ چابک](https://blog.chabok.io/) به ۷ سوال پایه‌ای در خصوص این مفهوم پاسخ داده‌ایم.



## ۱. جئوفنس چیست؟ 




وقتی از یک مختصات جغرافیایی واقعی، نمونه‌ای مجازی را نشان بدهیم، از تکنولوژی جئوفنس استفاده کرده ایم. جئوفنس یک قاب مجازی از موقعیت‌های جغرافیایی دنیای واقعی است. این قاب می‌تواند به اندازه یک شهر وسیع یا اندازه یک خیابان کوچک باشد. قاب یک جئوفنس می‌تواند به صورت دایره، مربع یا هر شکل هندسی دیگری تعریف شود . 


##  ۲. جئوفنس، کجا استفاده می‌شود؟ 

معمولا از این تکنولوژی برای هدف قرار دادن کاربران بر اساس موقعیت جغرافیایی که دارند استفاده می‌شود. بازاریابان دیجیتال از این قابلیت‌ها برای جمع‌آوری اطلاعاتی درمورد کاربران هدف استفاده کنند. اطلاعاتی مانند زمان ورود یا خروج کاربران به یک ناحیه یا مدت زمان حضور آن‌ها در یک موقعیت جغرافیایی مخصوص استفاده می‌کنند. 
<p style="text-align: center;"><img width=90% src="http://uupload.ir/files/9o5g_whatisgeofenceresized.png" /></p>

## ۳. جئوفنس چه کمکی به بازاریابان دیجیتال می‌کند؟‌

یک اپلیکیشن به طور میانگین ۹۶٪ کاربران خود را تنها ۱ سال بعد از نصب از دست می‌دهد.
از آنجاییکه کاربران به صورت روزانه بین انبوهی از پیام‌های تبلیغاتی سردرگم هستند، نگه‌داشتن آن‌ها توسط پیام‌‌های ارسالی یک اپلیکیشن بسیار دشوار است. توجه کاربران به پیام‌هایی که روی تلفن همراه خود دریافت می‌کنند، کم شده است. آن‌ها فقط به پیام‌هایی واکنش نشان می‌دهند که بتوانند همخوانی بین پیام دریافتی، حس و حال آن‌ها در یک لحظه و موقعیت لحظه‌ای شان پیدا کنند. تکنولوژی جئوفنس می‌تواند اطلاعات زیادی از آنچه که در پیرامون کاربر در حال اتفاق افتادن است به یک مارکتر بدهد.
 
به کمک استفاده از ثبت موقعیت مکانی، اپلیکیشن مارکترها می‌توانند:

<ul style="font-size:16px;">
<li>جمع‌آوری سوابق مکانی کاربر:

 این اطلاعات به آسان‌تر کردن فرآیند دسته‌بندی کاربران (Segmentation)، شخصی‌سازی ارتباطات(Personalization) و هدف‌گیری مجدد کاربران( Retargeting) کمک قابل توجهی خواهد کرد. 
</li>
<li>
ارسال محتوای مرتبط با موقعیت جغرافیایی کاربر از طریق اپلیکیشن: این محتوا می‌تواند بر اساس موقعیت جغرافیایی فعلی یا قبلی کاربر تولید شود. چنین محتوایی، میزان تعامل (Engagement) کاربر با اپلیکیشن را افزایش خواهد داد. 
</li>
</ul>

 
 
## ۳. کاربرد جئوفنس در صنایع مختلف 


<p>تکنولوژی جئوفنس می‎تواند در صنایع مختلف کاربردهای گوناگونی داشته باشد. به عنوان مثال: 
</p>
 <ul>
        <li>
        خرده‌فروشی‌ها: ارسال پیام‌های تبلیغاتی به کاربرانی که از جلوی مغازه‌های خرده‌فروشی رد می‌شوند.
        </li>
        <li>
        خودروسازی‌ها: اجرای کمپین‌های ریتارگتینگ برای کاربرانی که قبلا به نمایندگی‌های فروش خودرو  سر زده‌اند.
        </li>
        <li>
        سایت‌های تخفیف گروهی: اجرای کمپین‌هایی برای بازگشت سرمایه با کاربرانی که به فروشگاه‌های ارائه دهنده تخفیف نزدیک هستند.
        </li>
        <li>
        خطوط هوایی: ارسال اطلاعات پرواز برای مسافرانی که داخل محوطه فرودگاه هستند. 
        </li>
        <li>
        پرداخت از طریق موبایل: یادآوری مناطق فیزیکی که کاربران می‌توانند قبض‌های پرداخت‌نشده خود را پرداخت کنند. 
        </li>
        <li>
        گردشگری: ارسال محتوای مرتبط با نقطه‌ای که کاربر در حین سفر به آن مراجعه کرده است. 
        </li>
        <li>
        فروشگاه‌ها یا رستوران‌های زنجیره‌ای: ارسال پیشنهاد فروشگاه‌هایی نزدیک به کاربر که در حال حاضر تخفیف خوبی روی محصولات دارند.
        </li>
 </ul>
<p style="text-align: center;"><img width=90% src="http://uupload.ir/files/5g24_geofenceresized1.jpg" /></p>

##  ۴. جئوفنس از چه تکنولوژی برای رصد موقعیت مکانی استفاده می‌کند؟

<ul>
<li>شبکه رادیو تلفنی برای تلفن‌های سیار (Cellular)
</li>
<li>شبکه بی‌سیم (WIFI)
</li>
<li>سیستم موقعیت‌یاب جهانی ( GPS) 
</li>
</ul>
سرویس‌هایی که بر پایه استفاده از شبکه‌های رادیویی تلفنی و شبکه‌های بی‌سیم کار می‌کنند نسبت به سرویس‌های مبتنی بر موقعیت یاب جهانی قابل اعتمادتر هستند. اگرچه این سرویس‌ها بسیار دقیق و کارآمد هستند، هنگام استفاده از آن‌ها باتری تلفن های همراه خیلی زود خالی خواهند شد. 
در کنار مزیت‌هایی که استفاده از این سرویس به همراه خواهد داشت، گرفتن اجازه دسترسی به موقعیت جغرافیایی کاربران ممکن است کمی سخت باشد. حتی ممکن است کاربران به اندازه کافی به کسب و کار شما اعتماد نکنند و با مطرح شدن این درخواست، از نصب اپلیکیشن شما منصرف شوند.

## ۵. چه تکنولوژی‌های دیگری، قابلیت ثبت موقعیت مکانی کاربران را دارند؟ 

تکنولوژی چراغ دریایی یا Beacon : Beacon قطعه‌ای کوچک است که با بلوتوث کار می‌کند. این قطعات روی دیوار یا کانتر فروشگاه‌ها نصب می‌شوند و می‌توانند حضور یک خریدار در مغازه را بر اساس حضور یک تلفن همراه تشخیص دهند.  این قطعات پیشنهادات ویژه، تخفیف‌ها و اطلاعات کاربردی را در اختیار خریداران می‌گذارند تا تجربه یک خرید خوب در ذهن آن‌ها ثبت شود.

تکنولوژی Geotargeting: در تکنولوژی هدف‌گیری جغرافیایی (Geotargeting) می‌توان کاربرانی را درگیر کمپین‌های مبتنی بر موقعیت مکانی کرد که در یک موقعیت مکانی خاص حضور دارند. به عنوان مثال: کمپین ارسال کد تخفیف برای تمام افرادی که در محله خاصی هستند؛ نمونه ای از استفاده از تکنولوژی هدف گیری جغرافیایی است. 

### مقایسه یک کمپین جئوفنس و کمپین هدف‌گیری جغرافیایی

کمپین استفاده از جئوفنس: ارسال پیام برای کاربران به محض اینکه وارد محله خاصی شدند. 
کمپین استفاده از هدف‌گیری جغرافیایی: ارسال پیام برای تمام کاربرانی که در یک محله خاص حضور دارند.  
۲ تکنولوژی بالا به همراه جئوفنس، رایج‌ترین نوآوری‌هایی هستند که به کمک بازاریابان اپلیکیشن و وب آمده‌اند تا بتوانند ایده‌های بازاریابی مبتنی بر موقعیت مکانی کاربر را به خوبی پیاده کنند. جدول زیر تفاوت میان این ۳ تکنولوژی را به خوبی نشان می‌دهد. 
<table style="border: 1px solid black; text-align:center;">
  <tr style="border: 1px solid black;">
    <th style="border: 1px solid black;"> </th>
    <th style="border: 1px solid black;">Geotargeting</th>
    <th style="border: 1px solid black;">Beacon</th>
    <th style="border: 1px solid black;">Geofence</th>
  </tr>
  <tr>
    <td style="border: 1px solid black;">تکنولوژی شناسایی لوکیشن</td>
    <td style="border: 1px solid black;">آدرس IP </td>
    <td style="border: 1px solid black;"> بلوتوث </td>
    <td style="border: 1px solid black;"> شبکه رادیویی تلفنی / شبکه بی‌سیم </td>

  </tr>
  <tr>
     <td style="border: 1px solid black;">میزان بزرگی جامعه هدف</td>
     <td style="border: 1px solid black;">بزرگ  به اندازه یک ایالت یا محدوده شهری </td>
     <td style="border: 1px solid black;"> کوچک به اندازه یک فروشگاه  </td>
      <td style="border: 1px solid black;"> متوسط تا بزرگ به اندازه یک مغازه یا یک محله </td>
  </tr>
  <tr>
       <td style="border: 1px solid black;">امکان ارسال پیام در لحظه </td>
       <td style="border: 1px solid black;">ندارد </td>
       <td style="border: 1px solid black;"> دارد  </td>
        <td style="border: 1px solid black;"> دارد </td>
    </tr>
    <tr>
               <td style="border: 1px solid black;">مناسب برای   </td>
               <td style="border: 1px solid black;">بازاریابان وب‌سایت  </td>
               <td style="border: 1px solid black;">بازاریابان موبایل و اپلیکیشن   </td>
                <td style="border: 1px solid black;"> بازاریابان موبایل و اپلیکیشن  </td>
    </tr>
     <tr>
           <td style="border: 1px solid black;">جمع‌آوری اطلاعات مکانی کاربران  </td>
           <td style="border: 1px solid black;">ندارد </td>
           <td style="border: 1px solid black;"> دارد  </td>
            <td style="border: 1px solid black;"> دارد </td>
        </tr>
     <tr>
                   <td style="border: 1px solid black;">احتیاج به نصب و نگهداری فیزیکی   </td>
                   <td style="border: 1px solid black;">ندارد </td>
                   <td style="border: 1px solid black;"> دارد  </td>
                    <td style="border: 1px solid black;"> ندارد </td>
     </tr>
</table>
<p style="text-align: center;"><img width=90% src="http://uupload.ir/files/r4qc_geotraget-fence-beaconsized.png" /></p>

## ۶. امنیت اطلاعات در سرویس جئوفنس چگونه توجیه می‌شود؟‌


 جئوفنس و اصول امنیت داده کاربران 
همانطور که متوجه شدید جئوفنس بر اساس موقعیت مکانی لحظه‌ای کاربران عمل می‌کند. این موضوع می‌تواند کاربران را در خصوص دسترسی دادن به شرکت‌های ارائه دهنده این خدمات نگران کند. برای اینکه بتوانید این نگرانی‌ها را کنترل کنید به نکات زیر توجه کنید.

قدرت همیشه دست مشتری است. شما در صورتی می‌توانید از جئوفنس استفاده کنید که کاربران اجازه دسترسی اپلیکیشن به خواندن اطلاعات مکانی را به شما بدهند. 

شفاف باشید. لازم است به کاربران خود توضیح دهید که چرا می‌خواهید به اطلاعات موقعیت مکانی آن‌ها دسترسی داشته باشید. اگر کاربران بدانند که شما برای کمک به آن‌ها و آسان‌تر کردن فرآیند خرید محصولات به این اطلاعات نیاز دارید، خیالشان راحت خواهد شد. 
دقت کنید، منطقی که پشت دسترسی شما به موقعیت جغرافیایی کاربر پنهان شده است باید به نفع تجربه خرید کاربر باشید و تنها به سود شما نباشد.
 

از سرویس‌دهنده‌هایی مطمئن که <b>از اطلاعات کاربران حفاظت می‌کنند؛</b>  استفاده کنید.
<p style="text-align: center;"><img width=90% src="http://uupload.ir/files/w2gq_geofencingresized2.jpg" /></p>


## ۷. آیا استفاده از جئوفنس برای کسب‌‌وکار شما مناسب است؟‌

جئوفنس هم می‌تواند مثل خیلی دیگر از قابلیت‌های اپلیکیشن مارکتینگ، مناسب استراتژی‌های درون سازمانی شما نباشد. اگر شرایط کسب و کار شما در قالب یکی از ۳ حالت زیر جا می‌گیرد، جئوفنس برای شما کاربرد خواهد داشت.

•	کسب و کاری دارید که پراکندگی جغرافیایی دارد و در نقاط مختلف قابلیت سرویس‌دهی دارد. به عنوان مثال فروشگاه‌ها یا رستوران‌‌های زنجیره‌ای 

•	کسب و کاری دارید که مشتریان شما در موقعیت‌های جغرافیایی مختلف می‌توانند از خدمات شما استفاده کنند. به عنوان مثال اپلیکیشن‌هایی که در زمینه رزرو هتل یا اقامتگاه فعالیت دارند. 

•	ماهیت کسب و کار شما با مفهوم موقعیت جغرافیایی معنا پیدا می‌کند. به عنوان مثال اپلیکیشن‌های مسیریاب یا سرویس‌های فروش بلیط‌های مسافرتی.


<p style="text-align: center;">
    <a style="display: inline-block; text-align: center; border-radius: 40px; background: #4285f4; color: white !important; padding: 7px 25px; margin-right: 15px; cursor: pointer; transition: all 0.25s ease;" href="https://sandbox.push.adpdigital.com/login"> اولین کمپین جئوفنس خود را اجرا کنید.
</a>

</p>



