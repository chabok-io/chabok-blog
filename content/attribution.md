---
title: "سرویس اتریبیوشن (Attribution) پلتفرم چابک"
date: 2019-03-03T11:24:09+03:30
draft: false
author: علیرضا سعیدی‌نژاد
avatar: Alireza.jpg
img: attribution.png
summary: 'سرویس اتریبیوشن کاربر-محور چابک به اپلیکیشن‌ها کمک می‌کند کاربران و منابع جذب با کیفیت خود را شناسایی کرده، رفتار آن‌ها را در تمام مراحل قیف بازاریابی رصد کنند و با جلوگیری از نصب‌های تقلبی بودجه تبلیغات خود را بهینه‌تر مصرف کنند. '
description: 'سرویس اتریبیوشن کاربر-محور چابک به اپلیکیشن‌ها کمک می‌کند کاربران و منابع جذب با کیفیت خود را شناسایی کرده، رفتار آن‌ها را در تمام مراحل قیف بازاریابی رصد کنند و با جلوگیری از نصب‌های تقلبی بودجه تبلیغات خود را بهینه‌تر مصرف کنند.'
---


**پلتفرم بازاریابی موبایل چابک** از سال ۹۴ برای پاسخ به نیازهای بازاریابی اپلیکیشن‌ها در شرکت [آتیه داده پرداز](http://www.adpdigital.com/) متولد شده و با گسترش فعالیت‌هایش، از سال گذشته به عنوان پلتفرمی مستقل به بازار ایران معرفی شد. با توجه به اینکه این پلتفرم از ابتدا قابلیت‌های خود را با استانداردهای جهانی بازاریابی موبایل منطبق کرده بود، از اوایل امسال شروع به توسعه سرویس اتریبیوشن و آنالیز کمپین‌های نصب کرد. سرویسی که به بازاریابان اپلیکیشن‌ها کمک می‌کند تا منابع جذب خود را بهینه کرده و با استفاده از آن، نرخ بازگشت کاربران را افزایش دهند. 
در این مطلب سرویس اتریبیوشن چابک را بررسی خواهیم کرد.



## ویژگی‌های ترکر (Tracker) چابک

<br>

### پشتیبانی از تمام پلتفرم‌ها


یکی از مهم‌ترین ویژگی‌های پلتفرم چابک این است که فرقی نمی‌کند اپلیکیشن شما روی کدام پلتفرم نوشته شده باشد (اندروید، آی‌اواس)، می توانید کمپین‌های نصب خود را به صورت متمرکز روی یک داشبورد تحلیل و رصد کنید.
<p style="text-align: center;"><img width="60%" src="http://jindaltechnology.co.uk/wp-content/uploads/2016/05/Cross-Platform-Testing-process.png" /></p>



### یکپارچگی و متمرکز بودن

یکی دیگر از مزایای پلتفرم چابک این است که تمام فعالیت‌های بازاریابی را -از جذب تا وفادارسازی کاربر- می‌توانید روی یک پلتفرم اجرا کنید و نیازی به جابجایی اطلاعات و استفاده از چند پنل نخواهید داشت. این ویژگی تمرکز و سرعت بازاریابی اپلیکیشن را افزایش می‌دهد.


### ارائه آمار لحظه‌ای کمپین‌ها

به دلیل پردازش آنی و دسترسی به تمام اطلاعات مورد نیاز در داشبورد چابک، این امکان برای بازاریابان اپلیکیشن وجود دارد تا با سرعت عمل بالاتری بهینه‌سازی کمپین‌ها را انجام دهند و در نتیجه مدیریت بهتری بر هزینه‌های بازاریابی داشته  باشند.


### امنیت و جلوگیری از تقلب

از آنجا که پلتفرم چابک فعالیت خود را با اپلیکیشن‌های بانکی آغاز کرده، امنیت اطلاعات از ویژگی‌های مهم آن بوده و هست. در سرویس اتریبیوشن نیز چابک نگرش تازه‌ای به مقابله با نصب‌های تقلبی دارد. این پلتفرم در مدل CPI از **اتریبیوشن کاربر-محور** (User-based Attribution) استفاده می‌کند و در مدل CPA از روش Server to Server بهره می‌برد که باعث سازگاری آمار ترکر و دیتابیس اپلیکیشن می‌شود و امکان تقلب را به طور کلی از بین می‌برد.

<p style="text-align: center;"><img width="90%" src="http://uupload.ir/files/y8si_features_2.jpg" /></p>


### پشتیبانی

تیم پشتیبانی چابک که تجربه همکاری با مشتریان به‌نامی مثل اپلیکیشن **۹۰**، **تپسی**، **الوپیک** و **دانرو** را داشته است، در تمام مراحل پیاده‌سازی در کنار تیم فنی اپلیکیشن مشتریان قرار می‌گیرد و این تعامل، راحتی استفاده از این پلتفرم را افزایش می‌دهد.

<br>

## ۱،۲۰۰،۰۰۰ نصب در کمتر از یک هفته

ترکر چابک در جریان برگزاری جام جهانی ۲۰۱۸ روسیه، برای اپلیکیشن جام ۲۱ تجربه موفق آنالیز و ارائه آمار لحظه‌ای **۱،۲۰۰،۰۰۰ نصب** در ۶ روز را داشته که همین امر اطمینان خاطر از مقیاس‌پذیری و کیفیت این پلتفرم را ایجاد می‌کند. 





