---
title: "نصب‌های ارگانیک و غیر ارگانیک"
date: 2019-05-09T11:00:09+03:30
draft: false
author: رعنا آخوندی
avatar: RanaAkhoondi.jpg
img: organicinstallation.png
summary: 'اگر از یک سرویس‌دهنده اتریبیوشن برای ردگیری اطلاعات مربوط به نصب اپلیکیشن استفاده کرده باشید، واژه‌هایی مثل نصب ارگانیک و غیر ارگانیک به گوشتان خورده است. به زبان بسیار ساده؛ نصب‌هایی که از طریق تبلیغات به دست نیامده باشند را نصب ارگانیک می‌نامند.'
description: 'در پنل سرویس دهنده های اتریبیوشن با کلمات نصب ارگانیک و غیر ارگانیک روبرو شده اید. در این مقاله نصب ارگانیک و غیر ارگانیک را با ذکر مثال توضیح داده ایم.'
---


اگر از یک سرویس‌دهنده اتریبیوشن برای ردگیری اطلاعات مربوط به نصب اپلیکیشن استفاده کرده باشید، واژه‌هایی مثل نصب ارگانیک و غیر ارگانیک به گوشتان خورده است. 

به زبان بسیار ساده؛ نصب‌هایی که از طریق تبلیغات به دست نیامده باشند را نصب ارگانیک می‌نامند. یعنی اگر کاربر تحت تاثیر هیچ کدام از روش‌های نصب اپلیکیشن مانند تبلیغات ادوردز، تبلیغات استورهای مربوط به موبایل و تبلیغات در شبکه‌های اجتماعی قرار نگرفته باشد و خودش اپلیکیشن را پیدا و نصب کرده باشد یک نصب ارگانیک اتفاق افتاده است. 

نصب‌های غیر ارگانیک به نصب‌هایی گفته می‌شوند که کاربر اپلیکیشن را بلافاصله بعد از دیدن یک تبلیغ نصب کرده باشد. این تبلیغ می‌تواند شامل تمام فضای تبلیغاتی وب یا موبایل مانند کمپین‌های نصب از فضای دیجیتال، نصب از طریق ارسال لینک اپلیکیشن در ایمیل پیام کوتاه یا QR Code باشد. به عبارت دیگر؛ اگر ترکر نتواند آدرس مقصد نصب اپلیکیشن را تشخیص دهد این نصب را به عنوان نصب ارگانیک و اگر قادر به تشخیص منبع نصب باشد؛ آن نصب را به عنوان یک نصب غیرارگانیک تشخیص می‌دهد. 

ترکر چابک، می‌تواند نصب‌های ارگانیک و غیر ارگانیک را از طریق گوگل پلی، کافه بازار یا مایکت، تلگرام، اینستاگرام و کمپین‌های UAC مربوط به ادوردز را شناسایی و شمارش کند. همانطور که می‌دانید روش‌های گوناگونی برای نصب اپلیکیشن شما توسط کاربران وجود دارد. در ادامه با [بلاگ چابک](https://blog.chabok.io/) همراه باشید تا ببینید چگونه یک سرویس‌دهنده اتریبیوشن می‌تواند نصب‌های ارگانیک را از غیر ارگانیک تشخیص می‌دهد.

<p style="text-align: center;"><img width=90% src="http://uupload.ir/files/msiu_organicandnonorganicsized.jpg" /></p>
<strong>تفاوت بین نصب مستقیم و نصب از کمپین تبلیغاتی:
</strong>
<p style="text-align: justify;">
ممکن است این سوال برایتان پیش آمده باشد که یک ترکر چگونه منبع نصب اپلیکیشن را پیدا می‌کند. برای پاسخ به این پرسش لازم است با نحوه کار ترکر آشنا شوید.همانطور که در توضیح <a href="https://blog.chabok.io/attributions-and-marketers/"> سرویس اتریبیوشن چابک </a> گفتیم، ترکر لینکی است که به سرویس دهنده کمک می‌کند تا منبع نصب یک اپلیکیشن را پیدا کنند. 
در ادامه و در چند سناریوی فرضی حالت‌های مختلف اجرای کمپین‌های نصب اپلیکیشن و نحوه کار ترکر در تشخیص نوع نصب هر کدام از آن‌ها را مورد بررسی قرار می‌دهیم.
</p>

##  ۱. کمپین نصب از گوگل پلی 


فرض کنید قصد دارید اپلیکیشن خود را در گوگل پلی قرار دهید و سپس تعداد نصب‌های انجام شده از آن را بررسی کنید. در این حالت  لازم است با یکی از سرویس‌دهنده‌های اتریبیوشن تماس گرفته و از آن‌ها بخواهید تا SDK خود را در اختیار شما قرار دهند. با قرار دادن SDK  در کد برنامه خود، فقط کافی است یک فایل نصبی(apk) از برنامه بگیرید و آن را داخل گوگل پلی قرار دهید. کاربران از راه‌های مختلفی مثل: جست و جو در گوگل پلی، دیدن تبلیغات ادوردز، یا جست و جو در گوگل امکان دسترسی به اپلیکیشن را دارند. به محض اینکه کاربر اپلیکیشن را نصب کرد لازم است  SDK  اطلاعاتی را از گوگل پلی بگیرد تا بتواند منبع نصب را تشخیص دهد. 

گوگل اعلام کرده است که از ۲ روش برای ارسال اطلاعات به سرویس دهنده‌های اتریبیوشن استفاده می‌کند. 
<ul>
<li>راه اول:‌
    اتصال از طریق Google Play Referrer API: در این روش لازم است سرویس‌دهنده‌های اتریبیوشن به سرورهای گوگل متصل شده و به صورت مستقیم اطلاعات مربوط به منبع  نصب را دریافت کنند. </li>
<li>راه دوم:
    اتصال از طریق Google Play Store Intent: این روش که نسبت به حالت قبلی، امنیت کم‌تری دارد، روش دیگری است که برای اتصال به گوگل پلی و دریافت اطلاعات نصب اپلیکیشن وجود دارد. 
    اگرچه، گوگل پلی در حال حاضر از هر ۲ روش پشتیبانی می‌کند؛ اما قصد دارد به مرور زمان روش Referrer API‌ را با روش استفاده از Intent جایگزین کند.</li>
</ul>
 

این اطلاعات به چه شکل هستند؟
 
این اطلاعات شباهت زیادی با داده‌های موجود در یک لینک UTM‌دارند. اطلاعاتی مانند منبع نصب، کمپینی که از طریق آن نصب اتفاق افتاده و کلمه کلیدی که کاربر با جست و جوی آن به اپلیکیشن شما رسیده است، داده‌هایی هستند که در قالب یک متغیر متنی (string) توسط گوگل پلی برای سرویس‌دهنده اتریبیوشن ارسال می‌شود.
بدون در نظر گرفتن نوع برقراری ارتباط برای گرفتن اطلاعات از گوگل پلی، کاربرانی که بدون قرار گفتن تحت تاثیر یک تبلیغ، اپلیکیشن شما را نصب کرده باشند به عنوان نصب ارگاینک شناسایی می‌شوند.
<p style="text-align: center;"><img width=90% src="http://uupload.ir/files/0r3s_organicinstallsized.jpg" /></p>

## ۲. کمپین نصب از بازارهای داخلی 


<p style="text-align: justify;">
اگر بخواهید فقط  آمار مربوط به  نصب‌های مستقیم از این استورها را داشته باشید، دقیقا مثل حالت قبل عمل خواهید کرد.  با قرار دادن یک SDK در کد برنامه و داشتن یک فایل نصبی (apk) کمپین نصب مستقیم از بازار یا مایکت را شروع می‌کنید. در این حالت تمام کاربرانی که روی لینک نصبی اپلیکیشن شما کلیک کنند به عنوان نصب ارگانیک شمرده می‌شوند.
 
اجازه بدهید، این حالت را به یک کمپین تبلیغاتی تبدیل کنیم. فرض کنید می‌خواهید لینک نصب اپلیکیشن را به آژانس‌های تبلیغاتی بدهید تا برایتان یک کمپین اجرا کنند. برای این کار لازم‌ است یک ترکر برای ردگیری نصب‌های کمپین بر روی سرویس‌دهنده اتریبیوشن خود تعریف کنید و سپس این لینک را در اختیار آژانس‌های تبلیغاتی بگذارید. تمام کاربرانی که با کلیک روی لینک ترکر، اپلیکیشن شما را نصب می‌کنند به عنوان نصب‌های غیر ارگانیک شناسایی می‌شوند.
 
</p>
<p style="text-align: center;"><img width=90% src="http://uupload.ir/files/opiq_installbazarsized.jpg" /></p>
<p style="text-align: justify;">
حالت دیگری که در بعضی از بازارهای داخلی مثل کافه بازار وجود دارد، استفاده از قابلیت سرچ اد است. کافه بازار به صاحبان اپلیکیشن اجازه می‌دهد تا اپلیکیشن خود را به حالت تبلیغاتی در نتایج جست و جو نمایش دهند. چنانچه کاربری اپلیکیشن شما را از این طریق نصب کند، یک نصب غیر ارگانیک برای شما ثبت می‌شود. 
</p>

<a href="https://doc.chabok.io/panel/tracker.html">ترکر چابک چگونه کار می‌کند</a>

به طور کلی، در بازارهایی غیر از گوگل پلی سرویس‌دهنده‌های اتریبیوشن با استفاده از تعریف پارامتری به اسم pre-install tracker می‌توانند منبع نصب را شناسایی کنند. اگر کاربران اپلیکیشن شما را بدون دیدن تبلیغات داخل بازار یا با بدون دنبال کردن یک لینک تبلیغاتی از بازار یا مایکت نصب کنند، یک نصب ارگانیک اتفاق افتاده است. 


### کاربردهای دیگر استفاده از Pre-Install Tracker: 

<p style="text-align=justify;">
آخرین باری که یک تلفن همراه جدید خریدید را به خاطر بیاورید. با روشن کردن تلفن همراه جدید خود متوجه شدید که بعضی برنامه‌های کاربردی به صورت پیش فرض روی آن نصب شده اند.

در این حالت، شما به عنوان صاحب یک اپلیکیشن، با یک برند تلفن همراه قراردادی می‌بندید که اپلیکیشن شما به صورت پیش فرض روی همه تلفن‌های همراه ساخت آن شرکت وجود داشته باشد. ممکن است هدف شما از اجرای این کمپین پیدا کردن تعداد افرادی باشد؛ که حداقل ۱ بار اپلیکیشن شما را باز کرده اند. برای ردگیری تعداد این کاربران، لازم است از روش Pre-Install Tracking استفاده کرد. 
</p>
<p style="text-align: center;"><img width=90% src="http://uupload.ir/files/0496_preinstallinstallsized.jpg" /></p>

### ۳. کمپین‌ نصب از شبکه‌های اجتماعی 

با اجرای یک کمپین تبلیغاتی و تعریف ترکر برای ردگیری تعداد کاربرانی که اپلیکیشن را نصب می‌کنند، تمامی نصب‌ها به صورت غیر ارگانیک شناسایی خواهند شد. 

<strong>اگر از سرویس اتریبیوشن و ترکر چابک برای اجرای شمارش نصب‌‌های کمپین استفاده می‌کنید به نکات زیر توجه کنید: 
</strong>
<ul style="text-align:justify;">
<li>چنانچه، کاربر اپلیکیشن شما را از روی تلفن همراه حذف کند و دوباره فایل نصبی آن را از روی گوشی خود نصب کند، یک نصب جدید شمرده می‌شود که با توجه به منبع نصب قبلی در دسته بندی ارگانیگ یا غیر ارگانیک قرار می‌گیرد. </li>
<li>به علت تفاوت در نحوه شمارش و تعریف پارامترها در دشبوردهای مختلف ترکر یا آنالیتیکس، مشاهده اختلاف در تعداد نصب یا کلیک بر روی پنل‌های گوناگون طبیعی است. به عنوان مثال: بعد از تعریف ترکر در پنل چابک، به محض اینکه یک نصب جدید اتفاق بیفتد،چابک یک نصب جدید از اپلیکیشن شناسایی می‌کند. به همین علت ممکن است بین تعداد نصب‌هایی که در پنل چابک می‌بینید با تعداد نصب‌های یک پنل دیگر مانند کافه بازار شاهد تفاوت باشید. 
</li>
</ul>

<p style="text-align: center;">
    <a style="display: inline-block; text-align: center; border-radius: 40px; background: #4285f4; color: white !important; padding: 7px 25px; margin-right: 15px; cursor: pointer; transition: all 0.25s ease;" href="https://sandbox.push.adpdigital.com/front/tracker?token=ff7cb06dbcc4e46ff6c6f0d0e943d8fb8180efff-%7C-5a07f2d46fd7d7f040c6c766"> ساخت یک ترکر را در پنل چابک، امتحان کنید.
</a>

</p>