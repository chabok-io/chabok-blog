---
title: "با ۸ نوع از پوش نوتیفیکیشن‌ها آشنا شوید."
date: 2019-07-02T11:00:09+03:30
draft: false
author: رعنا آخوندی
avatar: RanaAkhoondi.jpg
img: different-types-of-push-notification.png
summary: 'حتی اگر قوی‌ترین کانال ارتباطی با کاربران یا همان پوش نوتیفیکیشن، در زمان مناسب و با توجه به نیاز و موقعیت مکانی کاربران، به کار گرفته نشود؛ می‌تواند به پیامی اسپم و آزار دهنده تبدیل شود که کاربران را وادار به حذف اپلیکیشن می‌کند'
description: 'پوش نوتیفیکیشن‌ها می‌توانند در موقعیت های مختلف استفاده شوند. پوش های انبوه و تبلیغاتی، پوش های ترنزشکنال و پوش های سگمنت شده ۳ مدل از معروف ترین پوش های موبایلی هتسند.'
---

چگونه می‌توانید کاربران خود را متقاعد کنید تا با اپلیکیشن یا وب سایت شما تعامل سازنده‌ای برقرار کنند؟ یکی از دغدغه‌های اساسی کسب‌و‌کارها پیدا کردن بهترین کانال ارتباطی است که بتواند نرخ تعامل کاربران را افزایش دهد.

ایمیل، پیامک و پوش نوتیفیکیشن ۳ کانال رایج برای برقراری ارتباط کاربران با اپلیکیشن هستند. درک اینکه در چه زمانی از کدام ابزار برای ساخت ارتباطی ۲ سویه با کاربر استفاده کنیم، می‌تواند به ایجاد تعاملات سازنده با کاربران کمک فراوانی کند.

از آنجاییکه در ۵ سال اخیر، مقدار استفاده از تلفن‌های هوشمند با یک رشد انفجاری روبرو شده است، استفاده از ابزار تعاملی که روی بستر موبایل و اپلیکیشن‌ شما فعال باشد، به دیده شدن پیام شما برای کاربران و ایجاد کانالی برای شروع ارتباط با آن‌ها کمک خواهد کرد.

استفاده از پوش نوتیفیکیشن این امکان را فراهم می‌کند تا

-   نرخ بازگشت کاربران به اپلیکیشن خود را افزایش دهید.
    
-   مشتریان خود را به صورت مستقیم مورد هدف قرار دهید.
    
-   امکان خوانده شدن پیام خود توسط کاربران را بالاتر ببرید.
    
  ‌  <p style="text-align: center;"><img alt="ارسال پوش نوتیفیکیشن "width=90% src="http://uupload.ir/files/7ros_mainpushpic.jpg" /></p>

حتی اگر قوی‌ترین کانال ارتباطی با کاربران یا همان پوش نوتیفیکیشن، در زمان مناسب و با توجه به نیاز و موقعیت مکانی کاربران، به کار گرفته نشود؛ می‌تواند به پیامی اسپم و آزار دهنده تبدیل شود که کاربران را وادار به حذف اپلیکیشن می‌کند.

در این مقاله از [بلاگ چابک](https://blog.chabok.io/)، قصد داریم مدل‌های ارسال پوش نوتیفیکیشن را بر اساس نوع مخاطب و نوع پیام دسته بندی کنیم . هدف ما از ارائه این دسته‌بندی ارائه یک دید جامع از نحوه استفاده و کاربرد انواع گوناگون پوش نوتیفیکیشن است.

  
  

## انواع پوش نوتیفیکیشن بر اساس نحوه ارسال

 

### ۱. پوش‌های تراکنشی (Transactional Push Notifications)
  

چه چیزی برای کاربر آزاردهنده تر از این است که نداند، مراحل سفارش خرید او در چه وضعیتی است. آیا غذایی که به صورت آنلاین سفارش داده است، ارسال شده است؟ چه زمانی هدفونی که به صورت اینترنتی خریده است به دستش خواهد رسید ؟‌ و ...

یک پوش نوتیفیکیشن تبادلی، پیامی است که هر کاربر را از آخرین وضعیت درخواستش در اپ با خبر می‌کند. به عنوان مثال : وضعیت ثبت نام یک کاربر یا جزییات ارسال سفارش خرید اینترنتی. این پیام که به صورت شخصی و برای هر کاربر به صورت کاملا مجزا ارسال می‌شود، علاوه بر ارسال اطلاعات مورد نیاز کاربران، شانس درگیر شدن کاربران با کمپین‌های هدف گیری مجدد (Retargeting) را هم افزایش می‌دهد.

پوش نوتیفیکیشن‌های تبادلی بهترین پیام‌های شخصی هستند که برای هر کاربر و به منظور بالا بردن تعامل او توسط یک برند ارسال می‌شود.

   <p style="text-align: center;"><img alt="پوش‌های تراکنشی" width=90% src="http://uupload.ir/files/i57y_transactionalpush.jpg" /></p>

### ۲. پوش‌های دسته بندی شده (Segmented Push Notifications)
دسته بندی کاربران یکی از ابتدایی ترین اقداماتی است که لازم است قبل از شروع هر نوع کمپینی در بخش بازاریابی دیجیتال سازمان خود انجام دهید. قرار گرفتن کاربران در دسته‌های مختلف باعث می‌شود؛ محتوایی مرتبط و با توجه به نیاز هر دسته آماده و ارسال شود.

ارسال پوش نوتیفیکیشن برای دسته خاصی از کاربران به کسب و کار شما کمک می‌کند تا نرخ کلیک روی اعلان CTR‌ بالاتر رود، نرخ پرش Bounce کم‌تر می‌شود و احساس بهتری نسبت به برند شما در ذهن کاربران هدف ثبت شود.

 
فرض کنید شما صاحب رستوران‌های زنجیره ای هستید که در نقاط مختلف شهر شعبه دارید. به جای ارسال پوش انبوه برای تمام کاربران با مضمون:

"تخفیف سفارش تا سقف ۵۰ هزار تومان در شعبه میدان مادر"

پیام را فقط به کاربرانی ارسال کنید که به این شعبه نزدیک هستند. در این حالت ۲ اتفاق بسیار خوب خواهد افتاد.

۱. کاربرانی که بسیار دور از این نقطه هستند با دیدن پوش نوتیفیکیشن، ارسال احساس دریافت پیامی بیهوده و غیر کاربردی نخواهند داشت.

۲. کاربران هدف را مورد توجه قرار داده اید و در ذهن این کاربران ماندگار خواهید شد.

   <p style="text-align: center;"><img alt="پوش‌های دسته بندی شده" width=90% src="http://uupload.ir/files/wz04_segmentedpush.jpg" /></p>

### ۳. پوش‌های انبوه (Bulk Push Notifications)

**ریزش کاربران!**

**این مهم‌ترین بازخوردی است که از ارسال پوش‌های انبوه به کاربران دریافت خواهید کرد.**
  

یکی از مشکلات دنیای موبایل مارکتینگ، عدم توجه تیم‌های مارکتینگ به نحوه صحیح ارسال پوش نوتیفیکیشن‌هاست. ممکن است

کسب و کار شما توجهی به نیازهای کاربران و زمان مناسب ارسال پیام به آن‌ها نداشته باشد. در اینصورت، شما با ارسال پیام‌هایی انبوه به تعداد زیادی مخاطب همان اثر منفی را روی برند خود ایجاد کرده‌اید، که بسیاری از کسب و کارها با ارسال پیامک‌های انبوه تبلیغاتی اسپمی، ایجاد کرده اند.

قبل از شروع هر کمپین ارسال پوش نوتیفیکیشن، به این نکته توجه کنید که پوش شما مهمانی ناخوانده است که لازم است به میزبان احساس مزاحمت و بمباران شدن را القا نکند.

  

اگر از یک پلتفرم یکپارچه موبایل مارکتینگ برای رصد رفتار کاربران استفاده کنید، می‌توانید یک آنالیتیکس جامع از زمان حضور کاربر داخل اپ و علایق او پیدا کنید و کمپین پوش‌های خود را بر اساس نیاز مخاطبان اجرا کنید. اما اگر امکان استفاده از چنین سرویس‌هایی را ندارید، از کاربران خود بپرسید چه زمانی مایل به دریافت پوش هستند و با توجه به زمان پیشنهادی آن‌ها برایشان اعلان ارسال کنید.

   <p style="text-align: center;"><img alt="پوش‌های انبوه" width=90% src="http://uupload.ir/files/nat_bulkpush.jpg" /></p>



## انواع پوش نوتیفیکیشن بر اساس نوع پیام

  

پوش نوتیفیکیشن‌ها در شرایط گوناگون و با اهداف مختلفی برای کاربران ارسال می‌شوند. این پیام‌ها ممکن است در فروشگاه‌های اینترنتی برای یادآوری سبد خرید رها شده کاربران، در اپلیکیشن‌های بازی برای اعلام باز شدن یک مرحله جدید، در اپلیکیشن‌های گردشگری برای افزایش نرخ بازگشت و اعلام اطلاعات کاربردی به کاربران و … مورد استفاده قرار بگیرد. اما به طور کلی می‌توان تمام پوش نوتیفیکیشن‌ها در ۸ دسته زیر طبقه بندی کرد.

  
  

### پوش حاوی اطلاعات (Informative Push Notification)

تمام پوش‌هایی که به صورت یادآور (Reminder)، به روز رسانی (Update) یا حاوی اطلاعات ( FYI ) ارسال می‌شوند، در این دسته قرار می‌گیرند.

<ul class='my_list'>
مثال 
<li>
در یک اپلیکیشن تماشای ویدئو:‌ "‌قسمت جدید سریال هیولا را در نماوا ببینید."
</li>
<li>
در یک اپلیکیشن پزشکی:‌ " قرص قلبت فراموش نشه. "
</li>
</ul>


   <p style="text-align: center;"><img alt="پوش نوتیفیکیشن حاوی اطلاعات " width=90% src="http://uupload.ir/files/ulp3_informative_push.jpg" /></p>

### پوش بر اساس موقعیت (GeoLocation Push Notification)
این نوع پوش یکی از محبوب‌ترین و در عین حال کاربردی‌ترین پوش‌هایی است که اگر به درستی استفاده شود، نرخ بازگشت کاربر به اپلیکیشن را بهبود می‌بخشد. پوش بر اساس موقعیت مکانی، می‌تواند به ۲ صورت پیاده‌سازی شود:

GeoTargeting: در این نوع کمپین‌ها، یک اعلان برای کاربرانی که در یک نقطه جغرافیایی خاص حضور دارند، ارسال می‌شود.

Geofence: این کمپین برای زمانی تعریف می‌شود که قرار است به دسته‌ای از کاربران که به یک محدوده خاص جغرافیایی وارد یا از آن خارج می شوند، یک اعلان مشخص فرستاده شود.
یا از آن خارج می‌شوند، یک اعلان مخصوص فرستاده شود


<ul class='my_list'>
مثال 
<li>
در یک اپلیکیشن فروشگاهی با ورود کاربر به یک محدوده مشخص : "‌ کد تخفیف خرید از فروشگاه شعبه میدان صنعت :vcr2"
</li>
<li>
در یک اپلیکیشن فروشگاهی با خروج کاربر از همان محدوده : "‌کد تخفیف vcr2‌ برای خرید از فروشگاه شعبه میدان صنعت تا ۲ روز اعتبار دارد."
</li>
</ul>



  ‌  <p style="text-align: center;"><img alt=" پوش نوتیفیکیشن بر اساس موقعیت مکانی " width=90% src="http://uupload.ir/files/jxo6_geofencepush.jpg" /></p>


### پوش‌های غافل‌گیر کننده (Catch-Up Push Notification)

هدف از ارسال این دست اعلان‌ها ترغیب کاربران به افزایش تعامل آن‌ها با اپلیکیشن است. این نوع پوش‌ها برای اپلیکیشن‌هایی که کاربر روند خاصی را در آن‌ها طی می‌کنند بسیار کاربردی است. هدف از ارسال این نوع اعلان‌ها این است که با ارسال یک پیام غافل‌گیر کننده، کاربرانی که برای مدتی است به اپلیکیشن مراجعه نکرده‌اند را دوباره به چرخه کاربران برگردانید.

<ul class='my_list'>
مثال 
<li>
در یک اپلیکیشن ورزشی: "‌ یک حرکت جدید برای فرم‌دهی عضلات سرشانه به اپ اضافه شد."
</li>
<li>
در یک اپلیکیشن موزیک :‌ " نصف دوستات، آهنگ جدید گروه… رو دانلود کردند."
</li>
</ul> 


‌  <p style="text-align: center;"><img alt=" پوش‌ نوتیفیکیشن‌های غافلگیر کننده" width=90% src="http://uupload.ir/files/nliv_catchup_push.jpg" /></p>



### پوش‌های تبلیغاتی ( Promotional Push Notifications)

این نوع اعلان‌ها، در مورد آخرین تخفیف‌ها، مدت زمان باقیمانده از حراجی‌ها و پیشنهادات خاص فصلی اطلاعاتی به کاربران می‌فرستند.پوش نوتیفیکیشن‌های تبلیغاتی، باعث افزایش نرخ تعامل (Engagement Rate) می‌شوند. تمامی فروشگاه‌های اینترنتی که محصولی را به صورت آنلاین می‌فروشند می‌توانند از این نوع پوش نوتیفیکیشن برای تشویق کاربران به خرید از داخل اپلیکیشن استفاده کنند.

<ul class='my_list'>
مثال 
<li>
در یک اپلیکیشن فروش بلیط: " ۳۰٪ تخفیف در خرید بلیط هواپیما، مخصوص تعطیلات پایان تابستان"
</li>
<li>
در یک اپلیکیشن فروشگاهی : " حراج آخر فصل بهاره، تا پایان خرداد"
</li>
</ul> 


‌  <p style="text-align: center;"><img alt=" پوش‌ نوتیفیکیشن‌های تبلیغاتی " width=90% src="http://uupload.ir/files/budq_recurrentpush.jpg" /></p>

### پوش‌های تکراری و متناوب (Recurrent Push Notifications )

  
بسته به اینکه کسب و کار شما چه پیام‌هایی را به صورت تکراری برای کاربران خود ارسال می‌کند، می‌توانید از این نوع پوش استفاده کنید. اگر ماهیت اپلیکیشن شما به گونه ای است که کاربران در بازه‌های زمانی مشخص باید فعالیتی انجام دهند، از این نوع پوش برای افزایش نرخ بازگشت آن‌ها به اپ می‌توان استفاده کرد.

<ul class='my_list'>
مثال 
<li>
 در یک اپلیکیشن موزیک : " لیست ۱۰ آهنگ منتخب این هفته به انتخاب کاربران"
</li>
<li>
 در یک اپلیکیشن سبک زندگی: " طالع‌بینی متولدین ۱۲ ماه سال در هفته اول اسفند"
</li>
</ul> 



‌  <p style="text-align: center;"><img alt=" پوش نوتیفیکیشن‌های تکراری " width=90% src="http://uupload.ir/files/4ban_recuurrent2push.jpg" /></p>



### پوش‌های امتیاز دهی (Rating Push Notifications‌)

اگر به دنبال راهی ساده برای نظرسنجی از کاربران هستید، حتما از این نوع پوش نوتیفیکیشن استفاده کنید. طبق آماری که سایت Apptentive‌منتشر کرده است، نزدیک به ۶۰٪ کاربران قبل از اینکه یک اپلیکیشن را نصب کنند، امتیاز اپ در استور را چک می‌کنند. با استفاده از این جنس پوش نوتیفیکیشن، علاوه بر افزایش تعامل کاربران با اپ، نظراتی را جمع‌آوری می‌کنید که برای بهبود نسخه‌های بعدی و در نتیجه بالا بردن تعداد ستاره‌های اپ در استور نتیجه بخش خواهد بود.

   <p style="text-align: center;"><img alt=" پوش نوتیفیکیشن‌های امتیاز دهی " width=90% src="http://uupload.ir/files/wg8k_ratingpush.jpg" /></p>


### پوش‌های اعلام وضعیت خرید(Order Push Notifications)

آگاه کردن کاربر از اینکه سفارش خرید او در چه وضعیتی است، برای کاربران ارزش آفرین است. این پوش‌ها می‌توانند حاوی اطلاعاتی مانند: تأیید سفارش خرید، به روز رسانی وضعیت سفارش و وضعیت ارسال کالای کاربر باشند. کاملا واضح است که فروشگاه‌های اینترنتی بزرگ‌ترین ذی نفعان این نوع پوش هستند.

  
<ul class='my_list'>
مثال 
<li>
در یک اپلیکیشن فروشگاهی: "‌سفارش شما، از انبار ارسال شده است و تا ۲ ساعت دیگر می‌رسد."
</li>
<li>
در یک اپلیکیشن پرداخت : "فاکتور خرید شما با کد ۴۳، آماده پرداخت است. "
</li>
</ul> 

  ‌  <p style="text-align: center;"><img alt="پوش نوتیفیکیشن‌های اعلام وضعیت خرید" width=90% src="http://uupload.ir/files/u7co_orderpush.jpg" /></p>

  

### پوش‌های سرگرم‌کننده (Trivia Push Notifications)

این جنس از پیام‌ها که بیشتر جنبه سرگرمی دارند، حاوی محتواهایی هستند که بتوانند در کاربر احساس رضایت ایجاد کنند. از این نوع پوش نوتیفیکیشن‌ها میتوان در بازی‌ها یا اپلیکیشن‌هایی با موضوع سبک زندگی استفاده کرد.

اگر کمی هوشمندی در نوشتن متن این پیام‌ها به خرج دهید می‌توانید با ایجاد احساس کنجکاوی یا حس پیروزی، کاربران را به باز کردن اپ تشویق کنید و نرخ بازگشت کاربر را افزایش دهید.


<ul class='my_list'>
مثال 
<li>
در یک اپلیکیشن بازی: " با ۱۲۰ سکه ای که داری، میتونی مرحله جدید بازی رو بخری. "
</li>
<li>
در یک اپلیکیشن ورزشی:‌ " امروز ۱۰۰ کیلو کالری بیشتر از دیروز سوزوندی. بهت تبریک میگم."
</li>
</ul> 


   ‌  <p style="text-align: center;"><img alt="پوش نوتیفیکیشن‌های سرگرم کننده" width=90% src="http://uupload.ir/files/8cma_triviapush.jpg" /></p>

این نیازهای کسب و کار شماست، که تعیین می‌کند چه زمانی از کدام نوع پوش نوتیفیکیشن استفاده کنید. 