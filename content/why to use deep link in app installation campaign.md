---
title: "دیپ لینک(Deep Link) و تبلیغات نصب اپلیکیشن"

date: 2019-06-11T11:00:09+03:30
draft: false
author: رعنا آخوندی
avatar: RanaAkhoondi.jpg
img: installwithdeeplink.png
summary: 'لینک‌ عمیق، لینکی است که کاربران  با کلیک بر روی آن به یک صفحه داخلی از سایت یا اپلیکیشن هدایت می‌شوند. دیپ لینک‌ها در اجرای کمپین‌های نصب اپلیکیش و کمپین‌های ریتارگتینگ مورد استفاده قرار می‌گیرند تا کاربران را مستقیما به صفحه فرود دلخواه شما هدایت کنند. '
description: 'دیپ لینک (Deeplink)‌ها لینک هایی هستند که کاربران را به صفحات داخلی یک اپلیکیشن یا وب سایت هدایت می کنند. بسته به نوع استفاده از دیپ لینک می٬توان آنها را به ۳ دسته تقسیم کرد. '
---
یکی از نکات موفقیت در اجرای یک کمپین تبلیغاتی، داشتن صفحات فرود مناسب است. در کمپین‌هایی که روی بستر اینترنت و برای وب‌سایت پیاده می‌شوند، لینک‌های داخلی مربوط به صفحات فرود، با کپی کردن در دسترس آژانس‌های تبلیغاتی قرار می‌گیرند. اما داستان در مورد تبلیغات نصب اپلیکیشن کاملا متفاوت است. شما نمی‌توانید یک اپلیکیشن را باز کنید و آدرس یک صفحه داخلی از آن را خودتان کپی کنید و به عنوان صفحه فرود کمپین‌تان در اختیار آژانس‌های تبلیغاتی بگذارید تا تعداد باز شدن صفحه فرود را اندازه بگیرند. حتی اگر بتوانید این لینک را به نوعی کپی کنید، ممکن است اپلیکیشن مورد نظر شما حتی روی گوشی کاربران نصب نشده باشد، تا بتوانند صفحه فرود طراحی شده را مشاهده کنند.

راه حل هدایت کاربران تبلیغات موبایلی به یک صفحه فرود، استفاده از لینک‌دهی عمیق یا دیپ‌لینک (Deep Link) است.


##  دیپ لینک چیست؟
تمام لینک‌هایی که با کلیک روی آن‌ها به یک صفحه داخلی از وب سایت یا اپلیکیشن منتقل می‌شوید، دیپ لینک هستند. به عنوان مثال:
<p style="direction:ltr";>
[chabok.io](http://chabok.io)

این یک دیپ لینک نیست، زیرا به صفحه اصلی یک سایت اشاره می‌کند نه یک صفحه داخلی.
<p style="direction:ltr";>
[chabok.io/automation](http://chabok.io/automation/)

این یک دیپ لینک است، زیرا کاربر را به صفحه‌ای داخلی با محتوای مشخص انتقال می‌دهد.

  

دیپ‌لینک ها با توجه به کاربردی که از آن‌ها انتظار می‌رود، انواع کاملا متفاوتی دارند. با [بلاگ چابک](https://blog.chabokpush.com/) همراه باشید تا در خصوص انواع دیپ لینک‌ها و لزوم استفاده از آن‌ها در دنیای اپلیکیشن مارکتینگ بیشتر بدانید.

<p style="text-align: center;"><img width=90% src="http://uupload.ir/files/ob5h_deeplinkingsized.jpg" /></p>



 - Traditional deep links
 <p style="text-align: justify;">
 این دیپ‌لینک‌ها در صورتی کاربران را به صفحه مقصد منتقل می‌کردند که اپلیکیشن مورد نظر روی تلفن همراه آن‌ها نصب شده بود. یعنی اگر شما دیپ لینکی از اپلیکیشن X را برای یکی از دوستان خود ارسال می‌کردید، فقط در صورتیکه اپلیکیشن X روی گوشی او نصب بود می‌توانست به صفحه مورد نظر منتقل شود. در غیر اینصورت گیرنده دیپ لینک، با پیغام خطا مواجه می‌شد و به هیچ وجه امکان دیدن محتوای مورد نظر را نداشت
 </p>

 <p style="text-align: center;"><img width=90% src="http://uupload.ir/files/7mjn_traditionalsized.jpg" /></p>

 - Deferred deep links
  <p style="text-align: justify;">
 زمانی‌که از این نوع دیپ‌لینک استفاده می‌کنید، باز هم نصب بودن یا نبودن اپلیکیشن روی گوشی گیرنده لینک بررسی می‌شود. با این تفاوت که اگر اپلیکیشن روی گوشی کاربر نصب نباشد، دیپ لینک ابتدا او را به صفحه آن اپ، در گوگل پلی منتقل می‌کند تا آن اپلیکیشن را نصب کند. بعد از نصب اپلیکیشن، به جای اینکه صفحه اولیه اپ برای کاربر باز شود، او به صورت خودکار به صفحه مقصد منتقل می‌شود.
 </p>
  <p style="text-align: center;"><img width=90% src="http://uupload.ir/files/p08f_referred-deeplinksized.jpg" /></p>

 - Contextual deep links
 <p style="text-align: justify;">
 این دیپ‌لینک‌ها علاوه بر داشتن امکانات دیپ‌لینک‌های deferred قابلیت‌های جالبی برای نگه‌داری اطلاعات کاربران و استفاده از آن‌ها دارند. دیپ‌لینک‌های Contextual امکانی برای ذخیره‌سازی داده‌هایی مانند: مقصدی که قرار است کاربر به آن منتقل شود، آدرسی که در آن روی دیپ لینک کلیک شده است، کاربری که برای اولین بار دیپ لینک را به اشتراک گذاشته است و حجم زیاد دیگری از داده‌هارا دارد.
اپلیکیشن مارکترها می‌توانند با کمک گرفتن از دیپ‌لینک‌های Contextual ایده‌های جدیدی از کمپین‌های تبلیغاتی شخصی سازی شده را پیاده سازی کنند. به عنوان مثال: با داشتن اطلاعات مربوط به اولین نقطه تماس کاربر با دیپ لینک، میتوان پیامد خوشامدگویی خاصی برایش طراحی کرد.
</p>
</ul>
## چرا باید در کمپین‌های موبایل مارکتینگ، از دیپ لینک استفاده کرد؟
دلایل زیادی وجود دارد که ثابت می‌کند استفاده از دیپ لینک می‌تواند به اجرای کمپین‌های تبلیغاتی کمک کند. هر سازمان با توجه به شاخص‌های کلیدی عملکرد(KPI) خود می‌تواند به نوعی از پیاده‌سازی دیپ لینک استفاده کند. در ادامه به بررسی دلایل استفاده از دیپ لینک ها می‌پردازیم:‌

 ۱. بهبود تجربه کاربری:
 <p style="text-align: justify;">
 دیپ لینک خیلی سریع محتوای مورد نظر را به دست کاربر می‌رساند. به جای اینکه تیم محصول را درگیر اجرای تکنیک‌های نشانه‌گذاری (Signposting) کنید و مسیرهای زیادی را برای رساندن کاربر به صفحه هدف طراحی کنید، در زمان بسیار کوتاهی با قرار دادن یک دیپ لینک کاربر را به مقصد مورد نظر هدایت کنید.
  </p>
   <p style="text-align: center;"><img width=90% src="http://uupload.ir/files/eah_deeplinkanduxsized.jpg" /></p>

 ۲. نگه‌داشتن کاربران در funnel:
 <p style="text-align: justify;">
 با آنالیز رفتار کاربرانی که در مسیر funnel قرار دارند، متوجه خواهید شد که طولانی شدن این مسیر و عدم هدایت درست کاربران به صفحه نهایی، نرخ ریزش کاربران در این فرآیند را تا حد بسیار زیادی افزایش می‌دهد. بهبود عواملی که منجر به جدا شدن کاربران از مسیر funnel می‌شود، یکی از مهمترین اقداماتی است که لازم است قبل از اجرای هر کمپین مارکتینگ به آن توجه داشت. به کمک دیپ لینک ها می‌توان کاربران را بدون درگیر کردن با تعداد زیادی از صفحات به صفحه مقصد منتقل کرد.
 </p>
 <p style="text-align: center;"><img width=90% src="http://uupload.ir/files/9stj_deeolinkandfunnelsized.jpg" /></p>

 ۳. کمک به اجرای بهتر کمپین‌های جذب (User Acquisition Campaigns)
  <p style="text-align: justify;">
 فرض کنید می‌خواهید کمپینی برای فروش یکی از محصولات خود، روی اپلیکیشن اجرا کنید. شما یک دیپ لینک از صفحه محصول ساخته اید و قصد دارید آن را در آژانس‌های تبلیغاتی انتشار دهید. بسته به میزان محبوبیت اپلیکیشن شما، تعداد افرادی که اپ شما را روی گوشی خود نصب کرده‌اند، متفاوت است و همیشه تعدادی کاربر وجود دارند که حتی اپ شما را روی تلفن همراه خود نصب نکرده اند. اگر تبلیغ شما برای این کاربران نشان داده شود تمام زحمت های شما برای ایده پردازی، تعیین بودجه و پیاده سازی کمپین به هدر رفته‌است. تنها راه حل این مشکل،استفاده از دیپ‌لینک‌های deferred است. به کمک این نوع دیپ‌لینک، کاربری که اپ شما را روی گوشی خود ندارد به صفحه استور منتقل می‌شود و بعد از نصب به صفحه محصول ریدایرکت می‌شود. در این حالت، شما به هیچ وجه کاربرانی که به محصول شما علاقه دارند را از دست نخواهید داد.
 </p>
  <p style="text-align: center;"><img width=90% src="http://uupload.ir/files/7oj0_deeplinkanduasized.jpg" /></p>
  
 ۴. افزایش نرخ تبدیل (Conversion Rate)
  <p style="text-align: justify;">
 استفاده از دیپ لینک‌ها نه تنها تجربه کاربری را بهبود می‌بخشند بلکه نرخ تبدیل را نیز تا حد بسیار زیادی افزایش می‌دهند. طبق آماری که ادجاست منتشر کرده است، با استفاده از دیپ لینک می‌توان نرخ تبدیل را برای ۵۱ درصد از کاربران موبایلی که خریدهای خود را از اپلیکیشن انجام می‌دهند؛‌ افزایش داد.
 </p>
   <p style="text-align: center;"><img width=90% src="http://uupload.ir/files/c2m5_deeplinkandconversionsized.jpg" /></p>

 ۵. یافتن بهترین کانال جذب کاربر: 
   <p style="text-align: justify;">
 دیپ لینک‌ها به علت هدایت سریع کاربران به محتوای نهایی، نرخ تعامل کاربران با اپلیکیشن را افزایش می‌دهند. از آنجاییکه دیپ لینک‌ها می‌توانند اطلاعاتی مثل محل کلیک شدن روی لینک را در خود ذخیره کنند، امکان جمع آوری اطلاعات کانال‌هایی که بیشترین تعداد کاربر با کیفیت را جذب کرده اند وجود دارد.
 </p>
    <p style="text-align: center;"><img width=90% src="http://uupload.ir/files/d63j_deeplinkandattributionsized.jpg" /></p>


<p style="text-align: center;">
    <a style="display: inline-block; text-align: center; border-radius: 40px; background: #4285f4; color: white !important; padding: 7px 25px; margin-right: 15px; cursor: pointer; transition: all 0.25s ease;" href="https://doc.chabokpush.com/android/deeplink.html"> با نحوه پیاده ‌سازی دیپ‌‌لینک در پنل چابک آشنا شوید.
</a>

</p>
